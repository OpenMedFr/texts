PAGEV01P51
§Coment le conte de Ponthieu fu allié par mariage a
la fille du conte de Boulogne, de laquelle il ot une
fille qui fut mariee a Thibault de Dommarc.
# | 155
Selon la façon et maniere cy dessus recitee
PAGEV01P52
fina sa vie le noble et poissant conte de Pontieu, monseigneur
Jehan d’Avennez. Si succéda en la conté son filz, qui
moult ama le ciecle et le déduit de la chasse avec le trés
noble exercice d’armez, a quoy il se usitoit moult voulen-
tiers. Et n’est pas a oublier que pour sez bon-
FOLIO123B
nez euvrez et sez beaux fais, il eust une dame a espouse de si noble et grande lignie comme la fille du conte de Bou-longne, laquelle estoit bien acomplie de tous membrez et autant bien moriginee que nulle aultre dame du monde ne la precedoit. Elle aimoit lealment son seigneur, qui pareillement l’avoit moult chiere, et tant que Amours fu mediateur, et par ses doulz ammonestemens, le monde dez euvres d’yceulz fu augmenté et acrut d’une belle pucelle qui bien aprist et retinst le stille dez lectrez et l’art de chanter, danser et de jouer a tous lez esbatemens du monde ausquelz jeunesse et cuer de pucelle se puet déduire hounourable-ment. Et tant crut de plus en plus que sa beaulté, gracieulz maintieng, doulz parler et penetratif regard conferma en son service le total et parfait désir d’un noble et puissant chevalier seigneur de Dommart et nepveu au conte de Saint Pol, lequel chevalier, nommé Thibault, en fleur d’aage estoit lors, craignant i de transgresser lez fais de Noblesse et desirant de iceux augmenter, et tant bien se savoit gouverner, que le conte de Pontieu le retinst de sa court. Et atant le continuel regard que la demoiselle et fille de ce conte avoit suricelluy Thibauld esprit le courage d’icelle, et tellement le fery Amours, qu’elle ne savoit sa maniere tenir de penser  tousjours aux joieux mottés de Thibauld, a ses gra-
VersionXVp003

cieulz maintiengz et a sez noblez devisez, en quoy il sem-bloit estre né.

(folio 124)
O que  leallez amours qui souventes-fois esmouvoient lez cuers du chevalier et de la damoiselle a chanter», faire balladez, soupirer souvent et a requerir l’aide Cupido et de Fortune, a ce que par  bon moien ilz peussent faire concepvoir l’un a l’autre leurz fais et lez durezc painez qu’ilz portoient a ceste occasion de jour en jour, sans ce que nul s’en sceust apercevoir ! Dieux scet que le entier regard d’iceulz deulz amans estoit moult chier vendu, car ce n’estoit pas sans coulour muer et remuer de sainguin en palour, et de palours en blanc, et sans douloureuse émission de souspirs, mais le gentil chevalier Thy-bauld , doué seulement de la seignourie de Dommart, considérant aulcunes fois qu’il estoit serviteur au conte de Pontieu, pere de la demoiselle, qui moult estoit rice envers lui, et voiant que sa puissance n’estoit nulle i envers d’icel-luy conte, il avoit ung remors en son estomac qui luy admonestoit le courage disant: « O leal cuer! dont vient ce que ton parfait, naturel  et singulier désir est subverti et encliné a l’inquisicion de trouver façon  et moien par lequel tu puisses acquerre la grace de celle que mieux vault de toy en beauté, lignage, ricesse et amis, considéré que les ammonestemens et exortations d’Amours sont de haultez entreprinsez, et que d’amer cordialment a grant peine se pueult on retraire, car le feu dont Amours sert lez cuers dez

(folio 124 b)
humains est si ardant que Resistence n’y a point de lieu souventes fois?» Auquel admonnestement, après plusieurs  argumentacions en luy bien  debatuez, Hault
VersionXVp004

Vouloir respondy en ceste maniere : « Mon beau filz, qui le cuer as fichié et par fors loyens atachié ou service de celle qui selon ton jugement est autant plentureuse de tous biens que nulle aultre qui soit soubz la chappe dez cieulx, a ce que tu ne soiez de si lasche courage que pour une frivole vision tu delaissez ton entreprinse ! Regarde lez fais dez anchiens, qui par bien servir, par behourder, jouster, tour-noier, chanter et deviser beaux dis et beaulx motz ont aquis bellez damez, grandz tresors et perpétuel renom ! Et je ne doubte pas que, se leaulment tu entretiens cez noblez usagez, que Amours ne te pourvoye pour ton sallaire autant grandement et plus qu’i n’affiert, car lez biens d’Amours et de Fortune sont communément administrés par soubtilz et divers entrechangemens ausi bien a ung noble cuer prins en basse ricesse qu’a ung aultre prins en la masse de toute félicité. » D’aultre part, la damoiselle estoit souvent en estrangez ymaginacions, mais ou que son cuer feust, il estoit tousjours arresté a condescendre a l’amour d’icellui Thybault, pour le bien qu’elle veoit en luy. Et atant laisserons nous a parler de leurz fais, si vendrons a raconter en briefz termez les proessez que Thybauldc fist a ung tournoy que devoit faire le roy d’Engleterre auprès de la ville de Londrez, lequel tournoy avoit esté publié par le royaulme de France sur sauvegarde, et le roy d’Engleterre (fol. 125)
 ausi leur avoit asseuré l’aler et le venir. Si se apprestoient en ce temps lez princez, barons,
VersionXVp005

seigneurz et chevaliers pour y comparoir, et comme ilz veissent qu’il estoit temps de mouvoir, ilz se partirent de leurs placez, et tant firent par terre et par mer qu’ilz vindrent en une plaine assés prés de Londrez, la veille du primier jour du tournoi, c’est assavoir le lundi de Pentecoustez, en laquelle plaine ilz feirent tendre leurz trefz, tentez et pavillons. Et y estoient dez partiez de France le connestable du roy et le conte de Clermont, dez partiez de Bourgonne, le seigneur de Vergi, et dez marchez de Piccardie, le conte de Pontieu, Thibault, seigneur de Dommart, son chevalier, le seigneur de Torsi et le seigneur de R.c avec plusieurs aultrez noblez hommez, tant  chevalierz comme escuiers, qui tous s’estoient mis sur le beau boult et qui a leur venir furrent festoiés dez Anglois, Dieux scet comment !
Comment le conte de Pontieu et  le seigneur de Dom-
marc orent par Uur bien faire le bruit du primier
jour du tournoyement.

156. — En grant joieuseté se passa ceste journee, et quand vint l’endemain que lez vesprez du tournoi se devoient commancier, chascun se mist en armez, lez damez et damoisellez monterent es eschaffaulx, et environ une heure après disner, le duc d’Yort et le duc de Clocestre, qui estoient lez deux chevetainez du tournoy, firent sonner
VersionXVp006

(folio 125 b)
leurz trompez pour assembler leurz gens, si fu lors demené grand bruit dez armeurez . Lez chevaliers se tirerent celle part qu’ilz vouldrent, tant a ung lés comme a l’aultre, mais toutesfois le duc d’Yort en avoit la pluspart. Dont voyant ce le conte de Pontieu et le seigneur de Dominait, ilz se tirèrent de la partie au duc de Clocestre, et lors que lez clarons sonnèrent alarme, tantost bons chevaliers pic-querent chevaux dez espérons, coucerent lez lancez, et quand vint au parfait, il n’y eust cil qui ne moustrat son courage et qui n’emploiast son vassellage autant grandement que faire se povoit. Si eussiés veu lancez rompre et esclicier, chevaliers tumber de costé, de revers, hommez et chevaux eulz entre encontrer et faire moult de beaux fais. En ceste assamblee fu le noble conte de Pontieu a ung poindre feru de deux lancez, et tant que luy et son cheval churent a terre. Thibauld vey ce, si s’esvertua, et par son bien faire laboura tellement que son seigneur fu relevé. Et lors qu’il se senty sur seelle, il picqua le bon destrier, ampoigna l’espee, et par lez plus drus luy et son chevalier s’espaindirent, voire sur les gens du duc d’Yort, qui fiers et hardis estoient, mais non obstant ce, eulx deulx, qui estoient ainsi comme d’une grandeur et d’un corsage, moustrerent qu’ilz avoient cuers de bons champions telz qu’ilz estoient, et en vengeant l’injure qui avoit esté faite a icelluy conte, ilz s’esprouverent tellement que rien ne demouroit devant eulz. Ilz rompoient lez plus grans pressez, relevoient ceulx de leur partie, et a
VersionXVp007

(folio 126)
brief parler, ilz faisoient droitez merveillez. Mais ceulz de la poissance  du duc d'Iort estoient si grand nombre que c’estoit tousjours a recommancier. Si se adven-turerent une fois et en la plus espesse assemblee se boutèrent, eulx deux seullement. Ilz furrent fierement recuellis, et Thybault, qui veult acquerre honneur et qui voit le pere de sa dame estre homme de grant vertu, fiert et rue a dextre et a senestre, en telle guise que chascun en est esmerveillié. Si ont envie leurs adversairez, quand ilz se voient ainsi reprimés par deux seulz chevaliers, eulx qui sont plus de .l., et tellement lez envahissent que par force de com-batre leurz escus furrent detrenchiés et escartelés, voire e ains que la merlee faillist, il ne leur en demoura piesce, mais finablement il vainquirent tout. Et combien que plu-seurz aultrez chevaliers fuissent de haultez entreprisez, iceulz deulz pour ceste journee eurent le non et le los dez damez et fina ceste primiere journee a leur loange, dont plusieurs chevaliers d’Engleterre et d’ailleurs ne furent pas bien a leur aise, et conclurent que, se l’endemain ilz lez povoient rencontrer, qu’ils esprouveroient leur chevalerie.

Comment le conte de Pontieu et Thibault de Dommarc vindrent le second jour au tournoy ou ilz firent pluisieurs et grans esfors.

157.	— Quand vint l’endemain que le jour enlumina la terre et que le soleil se leva, la messe oÿe, environ a .ix.

VersionXVp008

(folio 126 b)
heurez du matin, firent lez chevetainez du tournoy sonner leurz trompes et clarons. De la ville de Londrez issirent lors le roy d’Engleterre, la royne et lez damez et damoisellez, et en belle ordonnance monterent es eschaffaulx. Si ne furent pas misez a point quand le tournoy se commança, et a l’esmouvoir feirent lez chevaliers telle noise que l’en n’eust pas oÿ Dieu tonner. Ilz poignirent lez destriers, e quant ce vint aux lancez brisier, c’estoit une merveilleuse chose d’oÿr leurz cris. Chascun s’i porta a son povoir et aulcuns jeûnez chevaliers, pour l’amour dez damez, d’un costé et d’aultre espringuerent et coururent devant lez aultrez, tant qu’ilz vindrent au ferir. Si estoient bien vingt et entre lesquelz le conte de Morbery et le conte de Clermont s’entre encontrerent et casserent leurz lancez, puis tirerent bonnez espees et commancerent une bataille moult aspre, car chascun avoit ung cuer désirant de vaincre sa partie, et ja ilz frochoient fort leurz armez, quand d’un lés et de l’aultre assemblerent lez deux conrois et desfirent la merlee. Illec fu grand tamboisseis d’escus e de glaivez. Le duc de Clocestre y fu abbatu, dont ung tel cry se leva que le conte de Pontieu et Thybault, son gentil chevalier, qui estoient allés en la ville acheter nouvellez armez, lez entendirent ; si se hasterent et ne laisserent pas achever la pain-ture dez escus qu’ilz faisoient faire, ains monterent a cheval
VersionXVp009

bien atournés de hauberg et heaulme, puis ampoignerent lez lancez, acolerent leurz escus, et ferant et batant vindrent en celle plaine .

 (folio 127)
Et comme de loingz ilz veissent que le costé du duc d’Iort avoit du milleur, de plain vol ilz leur coururent sus, en telle façon qu’il sembloit que leurs destriers voilassent. Lors eurent ilz le regard dez damez. Thibault avoit armez de violet et aloit devant le conte de Pontieu qui portoit armez noirez. Dont, quant ce vint a l’aborder, chascun choisit son homme a quy ilz ne faillirent pas, car ains qu’ilz cessassent, il en abbatirent plus de dix, dont chascun comme espaonté lez sivoit, et n’y avoit cil qui ne doubtast leur venue, car s’ilz avoient bien jousté, ilz commencèrent mieux sans comparison. Lancez rompirent, ilz mirent leurz mains aux espees et haulcent e fierent a dextre et a senestre tant qu’ilz faisoient sortir lez espees sur lez heaulmez et escus e lez mettent en tel exploit que tout ce que d’yceux estoit ataint estoit acravanté.
Encores dez merveillez d’armez que le conte de Pontieu et Thibauld firent a ceste .ij. journee.
158. — Merveilles d’armes faisoient ces deux chevaliers, et a pou savoit on lequel d'iceulz mieux le faisoit. Ilz estoient très bien en point et ne fault pas demander quans coupz ilz ruoient pour abbatre ung homme, mais a brief retraire, ilz feirent tant que le duc de Clocestre se res-sourdi.

(folio 127 b)
Atant de plus bellez se recommança la merlee, chascun reprist nouvel  courage, et par eschange, ceulx qui naguairez avoient hardiesse furent remplis de
VersionXVp010

couardise jusquez au rendre. Quand le duc d’Yort voit la canche ainsi retournee, il n’est pas bien a son aise. Il voit Thibauld de Dommart isnellement courre et racourre, puis cy, puis la. Si s’en va cestui duc prendre .iiij. de sez plus fors chevaliers et luy, aiant esmeu le courage et attainnié en ce qu’il dist qu’il se vengera celle fois de Thibauld, il et sez .iiij. chevaliers le viennent environner, et primez luy tuent son cheval, dont Thibauld n’est pas le mieux con-tend du monde, mais non obstant qu’il soit chut, il entend a soy desfendre, et bien semble qu’en luy ait grand vassel-lage, car de ferir point ne se lasse. Il rue et fiert de plus en plus et tant que a bons poingz il tire le duc d’Iort en personne hors de son destrier et vuidier lui fait la selle bon gré mal gré, et quelque resistence que lez aultrez . iiij. chevaliers luy facent, il sault es arçons, reprendant ung joieulz souvenir pour l’amour de sa dame. Chevaliers de toutez pars luy courent sus, et lui, qui se tient ou servage d’Amours, se desfend et en abbat grant plenté qui tantost acompaignent le duc d’Iort naguerez tresbuchié, qui  ne scet qu’il face, car primierement il voit sez gens abbatre et confondre, il se voit impourveu de cheval, non secouru d’ayde suffisante, et ainsi, comme desesperé, au mieulx qu’il puet se part et fait tant qu’il eslonge ce cruel assault.

(folio 128)
Et ausi  sont pluseurs aultres abbatus.
VersionXVp011

Comment Thybauld, le seigneur de Dommarc, ot le los dez damez et damoisellez d'avoir tout vainqui de tous poingz le tounioy de .ij. journee.

159. — De plus en plus acouroient autour de Thybauld de Dommarc lez hommez du duc d’Iort, desquelz tant a l’espee comme a la couverture de son escu se garantissoit, et a chief de piesce, le conte de Pontieu serchant lez plus grandez assamblees voit que illec est aulcun qui sans aide ne puelt bien licitement eschaper. Il dist qu’il le secourra en faveur de Chevalerie, picque et fiert par lez plus drus soubdainement, tant qu’il en abbat le primier, le second, et que chascun lui fait sy bonne voie qu’il puelt choisir le vaillant champion qui scet faire euvres de hault pris. Il le recongnoist, et de joie que ce conte en a, il luy enhardist tellement le cuer, qu’il ne craint coup de glaive ne d’espee, ains fiert a toutez hurtez, et eulz deulz, aroutés en ung front, font si bien la besongne qu’a souhaidier. Ilz chargent leur partie de grans coups et par continuel labour lez reduisent a telz fins qu’ilz, au plus grans sens qu’ilz sacent faire, s’enfuient petit a petit, et ainsi cez deux chevaliers aians eu ceste victoire retournent a la plus principale merlee ou est le duc d’Yort couru naguerez. Si commançoit fort a
VersionXVp012

(folio 128 b)
soulagier et enhaieter ceulz de son conroy, quand il vey  le chevalier aux armes de viollet qui estoit monté sur son destrier, lequel esprouvoit plus fort que par avant sa jeunesse, duquel voir il fu sy espaonté qu’il se mist en fuite sans estre chassié, et le residu de sez hommez, le voians fuir, n’en firent pas moins. Et ainsi fïna ceste seconde journee a l’onneur des deux chevaliers, dont le seigneur de Dommart, tant dez damez, damoisellez comme de tous aultrez, eust le souverain bruit.

Comment a la .iij. journee du tournoy le conte de Pontieu et le seigneur de Dommarc firent tant qu'ilz orent bruit dez damez, demoisellez et aultrez

160.—Je passe en brief les honneurs, dansez, presens, soupers, bancquetz et disners qui furent fais durant le commence-ment du tournoy jusquez au desrain jour, et pour l’abregee conclusion d’iccellui, viens a raconter seulement des fais d’armez que le conte de Pontieu et Thybauld, seigneur de Dommart, y firent. Si est assavoir que au derrenier jour lez deux ducs d’Iort et de Clocestre firent comme es jours precedens sonner trompes et clarons. Lors chevaliers et escuiers se
VersionXVp013

mirent en point, qui mieux mieux, disans : « Aujourduy verran qui a belle amie ! » entallentés chascun par soy d’ac-querre honneur, se faire se povoit. Si ne sceurent si tost estre mis a point que lez damez ne fussent sur leurs hours parés, demander ne fault pas en quelle façon, car c’estoit ung songe.

(folio 129)
Le conte de Pontieu et le seigneur de Dommart ja mis sur le beau boult issirent de leur pavillons et s’adjoingnirent avec le duc de Clocestre qui mendre com-paignie avoit que es aultrez jours n’avoit eu. Si estoit ce duc en front, devant, a dextre du seigneur de Duras, qui vaillant homme estoit de son corps, et de plusieurs aultrez chevaliers. Lesquelz voiant leurz adversairez esmouvoir pour commen-cier la merlee, Thibauld de Dommart s’advança et picqua en voie. Si luy vint au devant le conte de Salsebery qui aux lancez baisier abandonna le frein au dextrier, et Thibauld l’ala rencontrer de telle vertu qu’il esleva homme et cheval, et au piet lever tumber le fist a terre sur l’erbage. Voiant ce le seigneur de Mongomeri qui sievoit ce conte de Salse-beri, il vint ferir Thilbauld en l’escu et rompi sa lance, et
VersionXVp014

Thybauld le refery d’aultre part a la malle adventure, car il cassa escu et hauberg et luy conduist en tel ploy la lance qu’il luy tresperça la senestre espaule et de ce coup l’abati, si rompi la lance, puis mis main a l’espee. Et le duc de Clocestre avec le conte de Pontieu vindrent a ung poindre rencontrer le seigneur de Mortemer et le conte d’Ormont entre lesquelz fu grande envahie, car ilz rompirent lancez, casserent escus et fausserent haubers, et n’eust esté le grand secours que ce conte d’Ormont et le seigneur de Mortemer avoient, il eussent esté vaincus, mais tantost que lancez leur faillirent, veci ung droit millier de gens qui acourans le grant

(folio 129 b)
oirre se vindrent ferir en l’assemblee par telle guise que nul ne le saroit descripre, car d’un costé et d’aultre furent plus de .c. chevaliers a ceste fois abbatus aux fers dez lancez, et lors que lez espees furrent saisiez, se commença le beau jeu. Chascun tendoit a soy faire valloir, si eussés veu chevaliers, escuiers et damoiseaulx saulter, espringuer, faire fringues, en esprouvant leur force, tant qu’il sembloit que tout fust d’advantage, et au vray dire, tel y cuidoit bien faire sa.creue livre a quy l’honneur ne demoura pas, et tel fu couchié sur la terre qui n’eust tallent de s’en vanter. Lez primiers coups furrent après e de grant radeur deschargiés, mais tousjourz ilz ne durerent pas en leur vigueur. Ceulz du lés au duc d’Yort cuiderent bien en leur venue avoir le pris, car de ferir a l’encommencement nul ne les povoit passer et, le grand nombre qu’ilz estoient, ilz enchargerent tellement au primerain assault ceulz de Clocestre qu’i le firent resortir. Voiant ce Thibauld, le gentil chevalier, il haulce la face et a ung souvenir de sa belle, ad ce que bonnez nouvellez luy soient de sez fais racomptés,
VersionXVp015

il brandit l’espee, broce le destrier et s’en va lancier celle part qu’il voit le plus decliner, escriant, duquel cry oïr le conte de Pontieu est bien rencoragié a moitié. Thibauld fiert e rue d’estorg et de taille, habillement, sans nullui espargnier, et tant fait que de sa vertueuse labeur l’en ne porroit trop de bien dire.

 (folio 136)
Il a le regard dez damez et damoisellez qui dient l’une a l’aultre que il est gentil champion, digne d’avoir belle et bonne dame, et que celle a qui il se clame serviteur doibt bien loer Dieu et estre assommie, car d’abatre hommez et chevaulx, de desheaulmer et desarmer sez adversairez il scet le stille, et a la plus belle industrie de manier une espee a son droit que oncquez eust homme.

Comment les .iij. journees de ce tournoy priment fin a l'onneur et grand loenge du conte de Pontieu et messire Thibaud de Dommarc.

161. — Se Thibauld de Dommarc scet lez tours de la guerre, ce n’est pas a demander, et se il ressourt ceulx de sa partie, doubter n’en fault pas. Il a l’ayde d’Amours qui luy embrase et croit le corage et qui avec ce lui renouvelle sa force, tant qu’il est aussi frés maintenant qu’au premier. Et après ce qu’il a illuec rencoragé sez hommez et qu’il voit qu’il sont plus poissans que leurz contraires, il se part et se fiche la ou est le plus grant esfroy et en celle place ou

VersionXVp016

 conte de Pontieu et le duc de Clocestre avec aulcuns aultrez chevaliers soubstenoient le plus grant fais du tournoiement. A la venue duquel se commança ung grant cry, car chascun le recongnut promptement tant aux armez qu’il portoit comme aux grans coups qu’il commença a departir. Lors il fu assailli merveilleusement devant et deriere, car chascun lui couroit sus par l’enhortement du duc d’Yort qui ad ce faire lez  engressoit.

 (folio 130 b)

Si eussiés veu Anglois ferir sur ce chevalier et ce chevalier deschargier sur eulx par telle poissance qu’il l’un après l’aultre en mata et desconfist la plus part a l’ayde du conte de Pontieu, qui pour le bien d’icellui s’esjoïssoit, mist le residu en fuite et lez convainquy tellement qu’ilz se rendirent. Et ainsi le duc de Clocestre obtint la victoire dez trois journées du tournoy moiennant la bonne ayde du conte de Ponthieu et principalment du gentil chevalier Thibauld, le seigneur de Dommart, auquel l’honneur et le triumphe fu deue par bon droit et a juste cause.

VersionXVp017
Comment le tournoy acomply, par l' opinion des damez et damoisellez, chevaliers et escuiers, le pris du tournoy fu donné a Thybauld de Dommarc comme au mieux faisant.

162. — Le tournoy finé ainsi que dit est, chascun se tira en son pavillon, et le duc de Clocestre sieuvant lez deulx chevaliers, le conte de Pontieu et le seigneur de Dommart, cent mille fois lez mercia du bon secours et confort qu’il avoit trouvé en eulx, et leur presenta financez et service s’ilz avoient de lui affaire, lez priant d’aller souper au palaix du roy en sa compaignie, a laquelle supplication ilz s’acorderent et a icellui souper convindrent avec le duc de Clocestre, en telle maniere qu’elle seroit trop longue a raconter. Et a tout con-clurre, après le sumptueulx service, comme lez menestreulx commencèrent a corner armonieusement, chevaliers et damez se prindrent a danser. Si ne si oublia pas le conte de Ponthieu ne Thibault,

(folio 131)
ains firent très bien leur debvoir. Et durant icelles danses, par l’assentement dez damez et damoisellez, chevaliers et escuiers, audit Thybaud en grand honneur fu donné le pris du tournoy, c’est assa-
VersionXVp018

voir une coupe d'or que portoient deux damoisellez filiez du roy d’Engleterre, acostees dez ducz d’Iort et de Clocestre, ausquellez icelluy Thybauld fist la reverence, gentement lez baisa, et après, par mille excusations, quant il vit que prendre lui failloit, plus de cent fois lesa remercia de leurz bonnez courtoisiez, et ains que la feste fust finee, il la donna au conte de Pontieu son seigneur qui, considerant le grand bien qu’il avoit veu en luy, il delibera en soy de luy reme-rir. Et atant cesserons nous a parler dez infinis esbatemens et dez convoiemens qui furent fais a iceulz deulx chevaliers, le conte de Pontieu et le seigneur de Dommart, disant que, après lez gracieulx congiés, ilz se partirent de Londrez et tirerent vers Piccardie pour retourner en leur terre.

VersionXVp019

Saint Jehan, le conte de Ponthieu arriva au soir a son hos-tel. Sa dame et sa fille lui vindrent au devant, lez bienvignans furent fais, et Dieux scet la chiere que l’en fist a Thibault quant l’en sceut l’honneur qui lui estoit advenue !

(folio 131 b)
La belle damoiselle jamais plus fort n’en fu atainte en amours qu’elle fu lors en oyant raconter les beaulx fais d’armez de Thibauld  qu’elle avoit tant chier, et combien que son gracieulx maintieng seult estre asseuré et estable, mille fois fu il tourblé par une pensee qui luy estraindoit le cuer ser-reement et la faisoit soupirer , disant en son secret, sans faire sonner la langue : « O que malheuree seray jou, lasse, dou-lante, quant, espoir, mourir impourveue me convendra du hault bien a quoy Amours me semont incessament ! car par ma negligence, honte et crainte de descouvrir a celluy que mon cuer desire mon adolé mal, estre eslongee me fauldra de son doulz regard, de sez beaux dis e de sa presence, se Dieu n’y pourvoie de remede. Et ce n’est pas a doubter que, s’il a daignié requerre dame ou damoiselle d’Amours, que sa requeste a de legier esté enterinee, en desnuant mon cuer, qui me seroit trop intollerable acointance a soubstenir. Et toutesfois, puis qu’ainsy va, j’en laisse bien convenir celluy qui en tieulx fais est sire et maistre. »

VersionXVp020
Comment le conte de Pontieu donna a mariage sa fille a ung chevalier nommé Thibault de Dommarc, et dez nopcez qui presentement l'acord furrent faitez.

164. — (folio 132)
Ainsi parloit par soy la belle fille du cas dont plus luy estoit sur le cuer. Je me tais du souper qui fu fait a ceste revenue, et pour actaindre la matiere, je treuve en nostre compte que, ains que le souper fust acom-pli, le conte de Pontieu, remirant la courtoisie de Thibauld, sa proesse, hardiesse et vaillance, il l’apella et luy dist en ceste façon : « Thibauld, mon très feable ami, et cil en qui force asseureement maintenant me confie, je vous rendz gracez et mercis du bien, de l’honneur et du service que vous m’avés fait, vous octroyant de ceste heure pour le guerdon que vous avés envers moy desservi le joiel et la chose de mon hostel, quelle que elle soit, que vostre oeul appette le plus et qui mieux suffira a la plaisance de vostre cuer. — Cent mille mercis, monseigneur », respondy Thibauld, « et c’est du bien de vous qu’il vous plaist a moy, povre chevalier, moustrer ce grand signe d’amour, mais non obstant que je n’aye pas desservi envers vous de obtenir le don que par vostre grace me presentés, toutesvoies, mon
VersionXVp021

très hault et redoubté seigneur, Amours mon cuer incite et admoneste de non vouloir refuser la demonstrance d’amour et d’onneur mouvant de vostre pure voulenté qu’il semble que Dieux de sa grace ait enclinee envers

(folio 132 b)
 moy, non veullant plus que je languisse auprès de la medicine qui, moiennant vostre courtoisie, puelt alegier mon continuel martire et saner la plaie mortelle que ja pieça Amours m’a fait ou cuer, en considerant et descripvant en moy lez beaultés et les bonnes meurs de mademoiselle vostre fille, a quy Dieux doinst autant d’honneur et de bien que j’en voul-droye pour moy ! Si vous supplie en toute humilité que vous aiés regard a mon fait, et que, se c’est chose que ma seule plaisance et mademoiselle veulle en grei recepvoir le service de moy, qui pour ce faire me presente, qu’il vous plaise confermer la chose en tel ploy que ma playe incurable, se non par la grace de vous et d’elle, soit sanee. » De ceste requeste fu le conte de Pontieu moult joyeulx et en son cuer espoire bien que ce chevalier Thybauld pourra une fois parvenir a grand honneur, se Fortune luy est favourable a perpetuité comme elle commence. Il luy acorde sa requeste, et après souper mande sa fille a son privé conseil, puis l’arraisonne, disant : « Mon seul enfant et le resjoïssement de ma vie, resjoïs toy et pren un nouveau souvenir pour la
VersionXVp022

bonne nouvelle que ton pere t’aporte ! Vray est, ma doulce amour, que a la courtoisie et très humble supplication du plus noble chevalier que jamais j’acointasse, c'est a sçavoir messire Thybauld de Doumarc, qui se dist estre navré mortellement se vostre grace n’y remedie, je vous ay aujourduy plevie et donnée a femme, se vostre vouloir s’i assent, vous priant que l’amour que vostre leal cuer a envers moy soit cause de composer et vouloir acomplir le parfait de ceste besongne. »

(folio 133)
Disant lesquellez parollez, il acolla sa fille qui lui respondy et dist : « Haa, monseigneur, la requeste seroit trop mal ditte qui par moy vous fust refusee, et ja Dieux ne plaise que je desobeisse a vostre commandement ! Vostre totalle verité soit consommée, et a la bonne heure ce soit ! Dieux merci, Amours ne me pourvenroit pas mal se si gentil chevalier me daignoit cherir. » De laquelle responce fu le conte tant bien contempt que merveillez. Lez
VersionXVp023

nouvellez alerent par la court, dont toute joie fu esmeue. Lez deux amans furrent fiancés et par temps furrent lez espou-sailles fais a Saint Ricquier en Pontieu. Si y convindrent le conte de Saint Pol, oncle de Thybauld, et plusieurs seigneurs et barons qui furrent moult joyeulz de ce mariage. Et pour ce que ce seroit trop longue chose a racompter de descripre lez honneurz, pompez, beubancez, dansez et esba-temens qui y furrent fais, je m’en tais et briefment m’en passe, venant a tellez conclusions que le jour dez nopcez, après disner, furrent fais plusieurs cours de lancez pour l’amour dez damez, ausquelz Thibauld de Dommart en habit incon-gneu faisoit ce qui n’est pas a croire quy ne l’aroit veu, et pour ce, je m’en tais. Toutesvoyes, il gaigna le pris et la grâce des damez et damoisellez, car devant luy ne demouroit homme en selle, il faisoit trebuschier hommez et chevaulx, et mesmement fist il tellement

(folio 133 b)
lez rens tram-bler que chascun lui fist place et qu’il ne trouva mais homme qui le voulsist actendre.
Comment après le mariage fait, grant temps après, messire Thybauld voua le pèlerinage de Saint Jacque a cause qu'il navoit nulz enfans.

165. — De la joye que iceulx deux amans peurent avoir ensemble quant ilz se trouverent tous deux baisans et aco-lans l’un l’aultre, en amentevant le temps passé, n’est ja besoing que je face long procès. Ilz vesquirent paisiblement ensemble, confermans leur haulte amour de plus en plus et, combien que Amours fust tousjours entre eulx, toutesfois ilz ne sceurent tant faire envers Nature qu’ilz peussent acque-
VersionXVp024

rir gendre, ains furent chincq ans ensemble en sterilité, dont plusieurs annuys grevans leur sourdoient et, quelque plaisance qu’ilz eussent, le souvenir de ce leur obscurcissoit toute joie. Si estoient souvent frequentans le salutaire usaige de devote oroison a Dieu et aux sains, prians que ceste defaulte leur fust reparee, affin que le monde fust multiplié et la Chres-tienté exaulciee et que leur contristé couraige fust permué en leesse. Si advint au chief de chincq ans que Thibauld, estant en son lit, souvenant de ce cas, commença a larmoier, disant : « O dame Nature, qui tant es reputee subtille ouvriere, certez je me doy bien plaindre de tes fais quant tu as permis telle fallace en moy que je ne suis pas suffissant de avoir generacion !

(folio 134)
Quel pleur,  quel tritresse, quel annuy et quel honte me fais tu ! Hellas, j’amasse mieulx avoir defailli d’un oeul ou de la plus part de ma force que de non avoir puissance de parvenir a avoir hoir de ma char, actendu que je suis de dame pourveu mieux qu’a moy n’apartient. » Durant lesquellez parollez, voulenté lui vint
d’aler a Saint Jacquez en Galice et luy vint en memoire qu’il avoit aultresfois ouy dire que cil saint Jacquez donnoit secours, confort et aide a ceulz qui de bon cuer l'aloient requerir. Il delibera d’y aler et, tantost que sa dame fu esveillie, luy pria qu’elle fust contempte de luy, disant : « O
VersionXVp025

ma femme, atournee de triste pleur, atainte ja pieça de regretz, nonobstant quelque esbatement, tousjours réduite en honte ! Comme il soit ainsi que Nature nous ait failli et tourné en diffame par non avoir fait le moien de nous atri-buer la poissance que seulent avoir en mariage nos anchiens parens, certez affin que Dieulx remedie a nostre fait, j’ay eu regard sur ce, et se je puis, je sercheray mediateur, c’est assavoir iray en Galice prier monseigneur saint Jacquez affin que mon traveil et la grant peine que je prenderay de l’aler veoir en si loingtaine terre soit cause de l’intercession a Ja requeste que j’ay pieça faite et continuee envers Dieu, et pour ce, ma belle amie, s’il vous plaist, je paracheveray ceste mienne entreprise qui sera au plaisir de la Dame des Cieulx, a l’onneur de vous et de moy, et a vostre recou-vrance de joye.

(folio 134 b)
Et endementiers que je seray par delà et vous par deça, se bon vous semble, vous prierés Dieu pour moy, auquel je requerre qu’il vous ait en sa sainte garde. »
Comment messire Thibaud de Dommarc determina de mener sa femme avec luy en pèlerinage a S. Jacque.


166. — Quand la dame entendy que son très amé seigneur entreprendoit ung tant dangereulx voiage, Dieux scet se larmez lui saillirent des yeulz ! Si lui respondy : « O monseigneur ! Que devendroit mon cuer s’il convenoit que
VersionXVp025

mes yeulz fussent privés du doulz regard et de la pasture dont ilz me donent ma principale substance ? Hellas ! estez vous saoul de ma compaignie qu’ensy me voulés eslongier? Ne suis je pas assés infortunee et que me povés vous plus demander que la mort ? Certez, se vous voullés estre quitte de moy, vous ne povés trouver plus prompte moyen que de vous en aler ainsi que racomté m’avés. et pour ce que je ne voeul pas corrompre vostre devotion, je suis preste d’aler avec vous et d’atendre l’adventure de Dieu qui, espoir, nous confortera. » A ces parollez, Thibauld la baisa, plorant amerement pour l’amour qu’il veioit qu’elle avoit envers luy, si luy acorda et concludrent ensemble qu’ilz partiroient au chief de .iij. jours.

 (folio 135)
Ilz firent  leurs besongnes apres-ter et s’en alerent a leur pere le conte de Pontieu prendre congié, lequel conte, oyant raconter leur departie, fu en grand merancolie, car grant annuy luy environna le cuer lors qu’il luy convint dire adieu a sa fille, mais, puis qu’il sceut que tous deux avoient grand devocion d’aller ou voyage, il l’acorda, et nientmoins qu’il ot grant desplesance que ainsy son beau filz et sa fille le laissoient, si ot il patience.
Comment messire Thybauld et sa femme priment congié
du conte de Pontieu.

167. — Pluiseurs sommiers chargiés d’or, d’argent et de bonnez baguez dona ce conte de Pontieu a Thybauld, mari de sa fille. Ilz prindrent congié et, a brief parler, au jour qu'ilz avoient prins, se mirent a chemin. Si trespasserent tellement montaignez, champaignez, falloisez, chemins, sentez et sentiers qu’ilz vindrent a deux journees prés de Galice, et a ung soir se logerent sur ung hoste auquel il demanderent et enquirent du chemin qu’ilz trouveroient l’endemain. Lequel hoste leur respondy qu’ilz n’aroient de malvais chemin, si non seulement a passer une forest qui estoit assés prés d’illuecq. Oyans ce, ilz n’en parlerent plus, ains firent bonne chiere et dormirent assés raissonablement .

(folio 135 b)
Et quand vint a l’endemain, iceulx levés et ja aians chargiés leurz sommiers, ilz se partirent et tirerent tant en voye qu’ilz vindrent en la forest. Mais il n’est pas a oublier que Thibauld avoit envoié sez varlés et son chambrelan tousjourz devant, cuidant lez rataindre ains qu’ilz venissent celle part, ce qu’ilz ne firent pas, car en la forest vindrent sans trouver
VersionXVp028

personne, mais toutesvoyes ilz trouverent deux voies, dont en l’une avoit seur chemin et en l’aultre estoient plusieurs larrons qui roboient lez bonnez gens et ne vivoient d’aultrez chosez si non de roberiez, et avoient leur logis en la forest ordonné, comme s’il eussent intencion de tousjours mener ceste desordenee vie.
Comment messire Thibauld fu pris dez larrons.
168. — Quand Thibauld vit cez deux voyes, il s’arresta et ne sceut laquelle prendre. Si descendy et trouva que l’en-tree de la malle voye estoit plus large que celle de la bonne; si remonta a cheval et par celle malvaise se mist a chemin. Hellas, il ne savoit pas que maleur lui fust apresté ! Il ala bien le quart d’une lieue en celle forest et lors trouva il le chemin estroit de plus en plus et finablement fist tant qu’il ala et qu’il chut au devant  de .iiij. larrons armés de piet en chape, montés a cheval, chascun aiant la lance ampoignee et l’escu au col.

(folio 136)
Lors regarda il derriere soy, si en revit aultrez .iiij., atournés Dieux scet comment! Non obstant lesquellez chosez, il reconforta sa dame le plus beau qu’il peult, tira son espee et salua les .iiij. primiers, a laquelle salutation il ne sonnerent mot, et d’iceulz .iiij. l’un s’affica es estriers, brocha le cheval et couca la lance,
VersionXVp029

cuidant venir ferir Thibault, qui, voiant ce larron vers luy acourre, s’il fu esmerveillié, ce n’est pas a demander. Il estoit impourveu de toutez armez, et comme le larron le cuidast ferir, icelluy Thybauld guency de costé, et ainsi il n’eust mal de ce coup, ains, si tost qu’il fu passé, se releva e tellement aproça du mal larron qu’il luy tolly l’espee du costé, si haulça et si bien poursievy son ennemy qui ainsi l’avoit envahy qu’il luy conduist l’espee ou dextre costé soubx le bras sy avant que mort le tresbuça a terre.

Comment après, messire Thibauld, avant que lez larrons poussent estre maistres de luy, se desfendy.

169. — Encores n’avoit pas torchee son espee toute sain-glante, quand a ung poindre vindrent tous lez .vij. aultrez larrons faire tel outrage sur ce chevalier non armé qu’ilz luy occirent son cheval, et ainsy il fu mis  a piet.

(folio 136 b)
Atant s’advança l’un qui avoit encorez une lance coucee et vint pour ferir Thybauld qui desmarca, et la lance de radeur advint a la terre, si se rompi, laquelle rompue, ains que le larron peust avoir son espee, Thibauld le prist aux bons poingz et le tira a force du cheval si durement qu’au cheoir il luy creva le cuer ou ventre, dont lez six aultrez larrons tant marris que plus ne povoient, aians saisiez leurz espees, le vindrent environner, et Dieux scet qu’il y eult grand estour ! Thibault estoit moult preulz et hardy, si veoit sa dame
VersionXVp030

detordre sez dois, plourer et pasmer menu e souvent pour cest imfortune qui luy surcroissoit le corage, et tant qu’il occist le tiers d’un coup bien assené, car après ce qu’il luy eust donné par avant ung coup sur le heaulme, il l’estourdy e luy fist cliner la teste, si recouvra et la luy separa dez espaulez. Ce fait, il fu assailli plus fort que devant, et dez .v. qui estoient demourés il en mist lez .iij. a piet, ausquelz trois il se combati chevalereusement et fist tel ouvrage que toute loange luy est deue, car après ce qu’il eust trenchié a l’un le bras, a l’aultre le poing et l’aultre navré a saing courant, encores sembloit il non avoir riens fait, et a la male adventure entre lez aultrez coups il en getta ung tant grand sur l’escu d’un d’iceux larrons qu’il luy pourfendy l’espaulle a moitié et que son espee rompy .

(folio 137)
Ce fu dommage, il ne sceut mais de quoy se desfendre. Tous lez larrons se mirent a piet et, a brief parler, ilz le mirent en leur mercy, mais, pour ce qu’ilz l’avoient trouvé sy vaillant homme, il ne l’occirent pas, combien qu’ilz le devestirent en chemise, lui loierent piés et mains ensemble, et en ung grant buisson de roncez et d’orties moult agües et poignans le getterent. O comme est marrie sa belle dame quand elle se voit mise a telz fins ! Elle ne scet son sens, ains crie la mort, bat sa poictrine, desaffuble son chief, et par trop habondant destresse derompt et detire sez cheveux plus de chent fois.

VersionXVp031

chiet pasmee, et a brief dire, elle ne scet qu’elle face, tant trespasse son angoesse lez termez de tritresse. Et fut en cest estat grand temps sans savoir ou elle estoit, jesant toute estandue sus la terre comme demy morte.
Comment chascun des larrons vouloit avoir la dicte dame pour son plaisir acomplir.
170. — Tandis que ceste desconfortee dame estoit en ce pitoiable pleur, se mut ung grant estrif entre lez larrons, chascun pour sa part la vouloit avoir, disans l’un : « J’ay en ceste bataille perdu mon frere et, pour ce, elle sera mienne », et lez aultrez disans aussy qu’ilz y avoient perdu leur oncle ou cousin, ou qu’ilz avoient vaincu le mari d’elle, par quoy chascun disoit avoir droit sur elle, et ja se fussent par grant  discord entretués se l’un n’eust trouvé ce moyen.

(folio 137 b)
Par l’enhortement d’icellui, ilz la chargerent, sy dolousee qu’elle estoit, et le portèrent en la forest, ou chascun l’un après l’aultre en fist sa voulenté. O que criminel ouvrage, lait et puant a souffrir ! Ou estoit Phebus, et que n environnoit il de sez rais le corps de ceste dame tant que les rapvisseurs ne l’eussent peu regarder? Ou estoit Solus, et que ne le faisoit il emporter dez mains d’yceulz larrons par ung tourbillon de vent ? Ou estoit Morpheus, et que ne
VersionXVp032

faisoit il endormir et songier cez felons tirans quand ilz toucherent la bonne dame ? Ou estoit Octeanus, et que ne faisoit il par une onde de la mer transgloutir et noyer iceulx maldis larrons, villains et inhumainsc? Et ou estoit la verge de justice et la vengance divine, quant ilz veoient commettre et perpetrer si obscurci et vil mesfait, qu’ilz ne se monstroient sur ceulx qui plus detestable office faisoient que bestez insensiblez ou cuers de lyons, non obstant leur crudelité, ne daigneroient faire ? Lesquelz larrons aians fait leur plaisir d’elle, ilz la laisserent et le mirent devant la face de son seigneur, puis tirerent en la forest et s’esvanuyrent.
Comment messin Thybauid, luy estant loyé, vey et ouy lez piteusez lamentacions de sa femme, et comment elle vault occirre son mary par desesperance.

171. —  (folio 138)
Dieux scet que Thybauld ne veoit pas ce qu’il serchoit quant sez yeulz regardoient ceulz qui rap-vissoient sa dame, quand sez oÿes oÿrent la lassee voix de sa souveraine joye par pammoisons defaillir d’eloquence et de son, quand il entendoit le cuer de sa bien amee redonder
VersionXVp033

et envoyer souspirs et sougloux en grant habondance, quand il consideroit la chasteté de sa dame impetueusement, oultre son gré et a force corrompue. Hellas ! quel est le cuer d’homme qui souffriroit veoir tant grant meschief sans habon-dant effusion de larmez ? Quel est la pansee d’homme quib aiant cuer trespercié de mille larmez, corps pertransy d’aspre couroux, face tainte et obscurcie de pleurs, chief anuyé et bany de toute joye, chevelure detorse, voix afoibloyee, robbe deschiree, voire et demenant la plus amere douleur qu’onquez fist dame imfortunee ? Thibauld la voit et assés excuse son inconvenient, l’aimant autant qu’il fist onques. Si luy prist a dire : « O fenme esplouree, qui laboures en trop desesperé pleur, passe le plus beau que tu puelz ceste pestilence qui malgré toy t’est advenue, car maintenant tu me fais le cuer fondre, tu redoublez ma misere et la che-tiveté en quoy Fortune m’a renversé. Esdrece toy et haulce la face, contemple et regarde ma char sanglente, et acours vers moy, très chetif homme, si me desloye et pense de mettre fin a ton triste maintieng, ou tu surcroisteras de tant grand peine mon engressé cuer que mourir le fauldra sans aultre moyen. »

(folio 138 b)
Ausquellez parollez, la dame, durement sangmerlee, s’esleva sur piés, qui a grand
VersionXVp034

peine le povoient soubstenir, et lorsqu’elle vit son seigneur qui savoit sa malle fortune de chief en chief, elle, aiant cuer hontoié, pensee volage et comme desesperee, voiant a sez piés une espee que avoit aupréz de luy ung dez larrons occis, elle la prist, deliberant en soy qu’elle occiroit pri-mierement son mary, affin qu’il ne revelast sa malheurté, et finablement, que pour la recompensacion de tel perte, elle se ficheroit l’espee droit au cuer. Comme celle qui, en maldisant sa vie, haulça l’espee, et comme elle la cuidast faire descendre sur son mari, icellui tendy lez mains au devant, et l’espee, par la grace de Dieu, chut sur lez loiens, si n’eust povoir l’espee de blecier Thibauld, mais toutesvoyez elle trenca sez loyens, et ainsi il fu adelivré des piés et dez mains. Sailly sur piés, osta l’espee des mains de sa dame, et dist : « O femme desesperee ! Le art de Fortune aiant permué ton courage en honte ne suffist pas a toy donner la poissance de moy occirre comme tu as voulu ouvrer. Reffrene ta pensee variable, et jamés ne t’aviengne de procurer la mort de cel-lui quy t’aimme plus chierement que nulle rien du monde. — Ce poise moy », dist la dame, « que ma crudelité n’a esté de plus grant effect et que, ad ce que de nostre meschief n’eust esté jamés nouvellez, je ne vous ay occis, et conse-quamment, que je n’ay de moy fait sacrefice a Desespoir. » Nonobstant lesquellez parollez, Thibaut comme leal, le res-
VersionXVp035

(folio 139)
conforte et a grans prieres mettre  le fist a voye. Si s’en retournerent au primerain chemin qu’ilz avoient laissié, auquel ilz trouverent leurs gens qui furrent moult espaontés de lez veoir ainsi desvestus et esprouvés. Si deme-nerent grand desconfort, et après l’inquisicion faite a leur seigneur de cest enconbrier, ilz le mirent a point et tantost le revestirent. Lors prinrent ilz ung petit raim d’esperance, et sans ce que Thibauld recitast lez secretz de sa dame nullement, voire et sans ce qu’il feist a icelle moins joyeuse chiere qu’il n’avoit acoustumee, il chemina toute jour, et l’endemain matin, comme il passast prés d’une abbeye de religieusez, il s’arresta en icelle, oÿ messe, puis par l’ottroy de l’abesse y laissa sa dame en garde jusquez a son retour, etluy bailla deux escuiers pour luy administrer ce qui(l) luy estoit necessaire.
Comment, après ce que Thibauld ot retrouvé sez gens et qu'il ot laissié sa femme a une abbeÿe, il alla parfaire son pèlerinage, et au rapasser la ramena en son paÿs.

172. — De l’abbeÿe se parti Thybauld, desirant de consommer et parfaire son voyage. Si fist tant qu’il arriva en l’eglise de
VersionXVp036

monseigneur saint Jacquez. Lors fist il sez oblations, en remerciant Dieu et le benoit appostle, suppliant qu'il luy donnast grace de saulvement retourner en son pais, puis fist ausmonne a l’eglise d’illuec, se mist au retour, et en sa voye vint reprendre sa dame qu’il avoit laissiee en l’abbeÿe, donnant largement de sez biens pour l’entretenance d’icelle.

(folio 139b)
Atant prist il congié de l’abesse et dez damez qui asséz ne le savoient remercier de sa courtoisie, puis se prist a cheminer et rad-mena sa dame en sa maison a autant grant joye qu’il l’avoit emmenee d’icelle, excepté qu’il ne couchoient point ensemble pour l’orrible meschief dont dessus est faitte mention.
Comment messire Thibauid trouva en son hostel lez contez de Pontieu et de Saint Pol, lesquels lefestoierent et luy enquirent dez nouvelles.

173. — Au jour que Thibauid et sa dame revindrent, ilz trouverent en leur hostel de Dommarc le conte de Pontieu,
«
VersionXVp037

e conté de Saint Pol avec plusieurs barons et chevaliers qui celle part estoient convenus pour conjoïr et bienvignier Thi-bauld aiant fait assavoir sa revenue. Aussy y estoient plenté de damez et damoisellez qui reçurent a grand honneur la dame, et ainsi tant a l’un comme a l’aultre furent fais et donnés plusieurs salutz et plusieurs ricez et noblez presens. L’en ne contendy sinon de faire bonne chiere. Lez deulz contez de Pontieu et de Saint Pol firent soir a table Thybauld d’em-prés eulx, et après souper, comme c’est de coustume, l’en luy demanda dez nouvellez du pays dont il venoit, voire espe-cialment son beau pere, le conte de Pontieu, qui tant le oppressa que icelluy Thibauld fu constraint de dire aulcune chose.

(folio 140)
Sy  applicqua sa fortune et celle de sa dame a ung aultre chevalier et tout en telle maniere, a part et cel-leement, luy compta son fait comme le cas avoit esté, c’est assavoir comment ung chevalier passant par le paÿs, avec luy menant sa dame, avoit esté rencontré en une forest de .viij. larrons, desquelz il en avoit occis lez .iij., mais au
VersionXVp038

chevalier impourveu d’armez failly espee et cheval, si fu pris et loyé, puis getté en ung buisson d’ortiez et de roinchez, tout nud, et en sa presence luy fu sa femme rapvie et menee en la forest tant qu’il en eurent fait leur voulenté, et fina-blement restituee devant son seigneur, laquelle le voult tuer, mais le chevalier non obstant le remmena en sa terre a autant grant honneur qu’il l’avoit emmenee. « L’ad-venture fu merveilleuse », dist le conte, « mais, sur mon ame, le chevalier ne fist pas de la dame comme j’eusse fait, s’ainsi me fust advenu, car je vous assure que au plus tost que j’eusse peu tenir la dame, je l’eusse pendue par lez che-veulz ou trenchié luy eusse le chief, puis enfouye en terre, affin que jamais de sez fais n’eust esté nouvelle, et ce pour mieux faire que laissier, car jamais je n’eusse eu jour de joye ne de soulas avec elle. —

(folio 140 b)
Hellas ! monseigneur », respondy Thibauld, « le chevalier, selon mon advis, fist ce fait par sa constance, et me semble, saulf la  reverence de vostre personne, que ceste stabilité contre Fortune dont le chevalier usa luy vint d’un humain et naturel courage, considerant que sa dame estoit comme desesperee. — O mon
VersionXVp039

beau filz ! » respondi le conte, « comment se pourroit il faire que ung noble cuer usast sa vie avec ung corps soullié et ordoyé de divers hommez sans continuel remours, reproce, tenchon et noise, quant Tomme et la femme esquelz il n’y a que reprendre a grant balance vivent amoureusement ensemble ? — Veritablement, monseigneur », respondy Thy-bauld, « tout noble courage veullant honneur en ciel et en terre acquérir et eschiever diffame est inmuable, et se la dame fu ordoiee et corrumpue, ce fu quant au corps et non pas quant au vouloir et pensee, attendu que a force ilz le tirerent en la forest, et elle chute en pammoison, comme demy morte, lez larrons passerent ou corps d’icelle leur foursenerie, et pour ce, selon mon entendement, non obstant que Desespoir luy voulsist faire tuer le chevalier pour la honte qui luy surcroissoit au devant de sa pensee, icelluy chevalier fist ce qu’il deust en luy donnant confort et excusant le fait a quoy le cuer ne s’avoit point consenti, et me samble que, selon raison, il devoit a icelle tout pardonner. » Disant lesquellez parollez, de la fontaine du cuer d’icelluy Thybauld sour-
VersionXVp040

dirent grossez larmez acompaignies de souspirs.

(folio 141)
Voiant ce le conte, il  fu en grand doubte et soupeçonnelx, si voult enquerir plus avant de la matière et conjura son beau filz, sur Dieu et sur toute l’amour qu’il avoit envers luy, qu’il luy declarast le nom du chevalier et de la dame a quy ce estoit advenu, s’il en savoit aulcunne chose.
Comment Tibauld fu constrains de dire son adven-ture a son beau pere, et de la punicion griesve que le conte prist de sa fille.
VersionXVp041

refrener. Il manda de ceste heure la dame et enquist se son mari avoit dit verité, auquel elle respondy que oy, et atant se teust le conte. Il laissa passer la feste, faindant son an-nuyé cuer estre joyeulx et esleessié, mais au chief de trois jours, luy considerant que le cuer de sa fille n’estoit pas assés estable ne constant pour tenir secret le meschief qui luy avoit couru sus, ad ce que parla revelation d’icelle reproce ne fust imputee a son noble lignaige, il s’apensa et conclud en soy de faire ce qui s’ensieut.

(folio 142)
Primez , il fist faire ung tonneau de neufvez aisellez, fist aprester ung bateau au Crotoy sur  la rive de la mer. Au tiers jour alla celle part et manda Thybauld et sa dame qui a son mand convindrent. Si lez fist entrer dedens le batteau avec luy acompaignié d’un sien filz seullement et lez mariniers du bateau qui ne les congnoissoient, ausquelz le conte fist desaancrer et singler en mer tant qu’ilz furrent eslongiés plus de deux lieuez. Lors prist il sa fille, entrer la fist dedens le tonneau par ung dez bous qui estoit enfonssé, et sans ce que nul, tant fust hardy, osast lever l’eul devant sa face trop tourblee de duel, il fist le fons par ou elle estoit entree mettre en point, puis oingni très bien lez joincturez de har-poy, et non obstant qu’elle i fust son gendre, luy mesmez seulement fist tant qu’il rondela le tonneau jusquez au bort du batteau et consequamment le bouta sy durement du piet qu’il l’espaindy bien avant en la mer, disant : « Or t’en va, ma fille, pour le sallaire de tez biens fais, je te commandz aux vens et aux ondez. Facent de toy leur voulenté ! » O comme fu marry Thibauld quant il vy sa dame ainsy enferree sans ce qu’il l’osast rescourre, car priere qu’il seusist faire n’y vallu riens, dont, comme demy mort, tout pasmé choir se laissa. Et sy tost qu’il fu revenu de pammoison, le batteau ja estant a la rive, il en issy, et pour plorer et deme-
ner sez plains prist congié au conte, a pou aiant povoir de parler,  puis laissa icellui conte, en ung bois entra, et sercha tant qu’il trouva une fosse parfonde, en laquelle il entra, soy tantost dolousant et complaindant selon ceste maniere.

(folio 142 b)
Comment Thibauld complaind sa femme doloureuse-ment après ce qu'eUe fut gettee en ung tonneauc en	la mer devant sez yeux.


175. — « O toy, le hault Dieu tonnant, seigneur et prince de la noble région celestienne, comment se puet il faire que la soubite mort n’abrege ma fin, atendu que mon singulier, principal et parfait désir se assent et consent d’estre enserré jusquez au destroit article ouquel condescendre me fault une fois selon le cours de Nature ? He mi ! lasse, faut il que moy, povre chevalier, infortuné de griefz desplaisirs redoublés, soie reduit par defaulte d’atemprance contournee au desespoir a estre omicide de moy mesmez, estant eschauffé et non rassis pas trop griesve douleance ! Que ferai jou mais, qui tant malleheuré suis né que après la corruption du hault bien qui ja m’enricissoit et consolloit mon noble cuer par la conversacion d’icelle ordoyee et soullie devant mes yeulz, qui estoie enserré de loyens et degetté en asprez espinez, je voy oultre plus , quelque confort que je preisse, que « Fortune ne m’a pas laissié tant adoulé que j’estoye, mais m’a quis sy avant que du sommet

(folio 143)
de sa roe ou je povoye remirer ma felicité, elle m’a fait condescendre si bas que nul plus maleureusement ne puelt estre renversé, car après le très grant et horrible meschief dessus dit, j’ay esté constraint de la veoir enserrer et enchartrer toute vive en ung tonneau et consequamment de la veoir getter en la mer par l’inhumain courage de son mesme pere ? Hellas ! Et
VersionXVp043

ce est tout par mon entreprise, car je le menay en estrange terre a sa corruption, puis ad ce, qui tant l’aimoie, fusse par infortune en l’indignation d’icelle, je la ramenay a son pere a sa finalle destruction, dont je doy bien maldire ma vie irraisonnable, quant j’ay procreé oultre mon veul envers ma parfaitte plaisance telz inconvenientz pour lesquelz trop griesve pugnicion et trop doulante mort souffrir me fauldra ! O intaisible langue ! Malditte soit l’heure que le cuer soy confiant en la miséricorde d’aultruy te fist sonner les secretz vergongneulz et la chetiveté incongneue qui t’estoit administree et a ta dame ! O faulse temptacion de Fortune qui atrais mon vouloir a entreprendre le craintif et douloureux voyage, ne me povoyes tu desrochier de la felicité mondaine a une fois, sans ce que tu permeisses encontre moy tant grant douleur a pluseurs fois, par diverses  manierez abhominablez, obs-curez et inhonnestez ?

(folio 143 b)
Je me doy bien plaindre de toy, muable messagiere de perdicion, faintisve commouveresse de malheur, inconstante administresse de soussy, irraisonnable advocate et moienneresse dez fais de Desespoir, quand tu m’atournes en tel ploy que je languis, requérant a mon plus grant resconfort l’extreme et derreniere visitation de la mort, que Dieux m’envoie, affin que brief je puisse commuer l’acquit de griesve penitance en quoy mes fais et mes labeurs m’ont obligé pour la destruction de la très noble dame, que la grace de Dieu puist mener a bon port ! »
Comment la dame fut sauvee, et de sel aventurez qui furent bien estrangez.
176. — Ainsi fina Thibauld sa complainte et illec en la forest fu .ij. jours et deux nuys plorant tendrement par soy pour mieux celler sez pleurs et sez plains, et au tiers
jours fu reduit a telle famine que Nature l’en fist issir et

VersionXVp044

retourner a son hostel, encores larmoiant, pour prendre sa réfection. Si laisserons a parler des piteulz regretz et dou-loreux qu’il fist et continuerons nostre compte ou racompte-ment de l’adventure qui advint a la bonne dame quy estoit4 mise en ung tonneau, comme dit est. Fu menee puis cy puis la par lez vens et ondez de la mer. Si est assavoir qu’en icelle n’avoit que couroucer, et que pleurz, souspirs, sou-gloux et larmez n'estoient pas autour du cuer d’icelle  espargniés.

(folio 144)
Elle estoit comme transie, aiant couleur destainte, a bon droit, car elle cuidoit bien mourir, nonobstant toutesvoyez que se confioit bien en Dieu. Et au primier coup qu’elle fu espainte en la mer, elle escria haultement : « Jhesus, soies garde de ta servante! » Aus-quelz mots elle se pasma, puis revint et fu bien demi jour sans trouver adventure qu’a compter face, durant laquelle espace elle se prist a doulouser en ceste façon.

Comment la dame fait sez piteusez complaintez et fut trouvee dez marchans et delivree au Soudan d’Auma-rie.

177.	— « Que feray jou, lasche, chetive, dolante et trop infortunée, quant, hellas ! par merveilleux revirement de Fortune languir me fault, non aiant la puissance de fendre mon ventre par deffaulte d’engin ad ce propice, tant que par mez euvrez puisse desnuer mon cuer trop destraint de cruel couroux par maléfice de mon cruel adversaire surnommé mon pere naturel, ad ce que, pour achever ma malheurté, je peusse premièrement faire perir le corps et consequam-ment l'ame ? »

(folio 144 b)
Auxquellez parollez elle se teust ung petit, moult pensive, detordant sez crins, puis, en tamboissant contre sa poictrine, dist : « O toy, qui regretez durement outil convenable et propice pour separer ton leal cuer dez
à
VersionXVp045

pestillencez de ton corps, renonchant a la langueur dont ta vie est douee, vuellant parvenir au desrenier soupir de la mort, murtris par desfaulte de ton cuer en ton ventre, par force de batre, arrache ta chevelure, crieve tez beaux yeulz, et efface tellement tez membrez que ceux qui cy après te verront par pitié te vuellent reputer vraie martire, plorans ta mendicité et requérant venjance de ceux qui tel dommage ont pourchassié envers ta haultesse ! » Lors reprist elle son affoibliee alaine et tantost recommença sa complainte, disant : « O soubdain vouloir de Fortune, qui maintenant exaucez l’un et d’aultre part tresbuce l’aultre, esgarde ceste malheuree que je suis et me fai assavoir qui est celle qui se préparé pour condescendre a lamenter mon exilie très angois-seux, fondé et comme par art dyabolicque magical trahiteu-sement en ung frauduleux vouloir de faintise couvert, tellement que moy, femme non engineuse, extraite du sexe féminin, inhabille a concepvoir le malice dez hommez alain-niés par l’enhort du deable a faire sur moy tous aguette-mens pour moy renverser de la haultesse  ou jadis je residoie, suis maintenant en dangier de noier le corps et de perir l’ame!

(fol. 145)
O que fault il que je dye, et comment pourra estre monf cuer taisible et pascient quant je voy, lasse, que Desespoir, messagier de l’ennemi pervers, a, par soubtilles parollez issans de la langue de cil en quy plus me fioye, composé par mervilleux artifice ceste privation de mort naturelle, cest annuy de peine cruelle et ce martire intolle-rable, plus périlleux envers moy que ne fu cil dont le faulx Sathan mist en sa servitude tout le monde, car, combien que par son admonnestement en forme serpentine il fist tant envers Eve que elle et Adam furrent banis de paradis terrestre comme je suis du monde, toutesvoyes, non obstanti qu’ilz fussent en la mer degettéz, qui est a entendre le monde, ilz
VersionXVp046

eurent grace de vivre après leur exil, ce que je n'ay pas, car je suis impourveue de clarté, defaillant de confort, et de heure en heure attendant le douloureux souspir auquel je vouldroye estre reduite comme la plus dez plus chetives ! Et est merveille que moy, contournee en ce desesperé couroux, vifz tant, actendu ma fragillité, le desnuement de ma joye et le passage que j’atens, a quoy Fortune consommant ma chetiveté, s’ainsi est que morir et finer doibve en ceste griesve douleur. » Atant elle fina sa complainte, cheant comme demi morte.

(fol. 145 b)
Et tellement le conduisi Bonne Adventure selon le cas que, environ a six heurez après midy, elle ja estant bien avantc en la mer dontd lez undes estoient paisiblez, fil admenee auprès d’une nefz, en laquelle estoient pluseurs marchans tirans en Sarrasinesme. Ilz virent ce tonneau et, a quelque peine que ce fust, firent tant qu’ilz le mirent en leur nef. Si trouverent qu’il estoit neuf et bien harpoyé, et moult s’esmerveillerent que ce povoit estre. De fait, ilz l’en-fonsserent, et Dieux sect qu’ilz ne sceurent que dire ne pen-cer quant ilz trouvèrent la dame seulement ja presque morte, aiant face palie, le cuer failli, lez yeulz tournés s, et sur le point de mourir. Elle fu tiree hors et a grant haste luy mirent du pain et du vin en la bouce. Si luy revint petit a petit la couleur, voire et elle qui avoit le corps enflé par def-faulte de air, si tost qu’elle senti le vent, elle getta ung grand souspir. Lez marchans l’arraisonnerent, mais elle n’eust a piece stille ne povoir de respondre, et toutesvoyes elle congnut bien sitost» qu’elle getta sez yeulz sur lez marchans qu’ilz estoient Crestiens, dont son cuer luy revint a plus grant joye, et a l’enqueste d’yceulz qui demandoient de quelz marchez elle estoit, elle fist ceste responce : « O vous, beaux seigneurs qui voûtés sçavoir du fait de moy, la plus povre qui jamés fu, sachiés que je suis de bon lieu, mais lez demeritez de mes adversités et pestillencez qui par fortune oultre mon gré me
VersionXVp047

(fol. 146)
sont advenues ont tant fait que ceste peine m’a été produite et chargée avec le grand fait d’aulcuns incon-veniens que j’ay souffert et enduré autant paciamment que faire l’ay peu. Si vous pry, passés vous atant, et qu’en faveur dez damez et compassion de Noblesse, il vous plaise moy aidier a metre en aulcun bon service a quoy je puisse user et finer le résidu de ma vie. » Oyans lesquellez parollez lez marchans, ilz furrent commeus de pitié et l’asseurerent, disans qu’ilz luy feroient le mieux qu'ilz pouroient et que ains qu’elle eschapast de leurs mains, que ce seroit a leur profit et, espoir, au bien d’elle. Finies lesquellez parollez, ilz cinglerent en mer au plus fort et tant firent de nuit et de jour que, par une matinée, ilz aprocerent lez marcez des infidellez et d’aventure encontrerent une gallee de Sarrasins qui enquirent a iceux marchans qu’ilz estoient. « Crestiens sommez nous », respondi l’un des marchans, « si admenons marchandisez diversez en vostre contree par saulf conduit dez grans princez qui bien joyeulz seront de nostre venue. » A ces motz se teurent. Lez Sarrasins de la gallee et lez marchans firent tant qu’ilz aancrerent au port d’Aumarie.

(fol. 146 b)
Si esgarderent la belle dame, et par la deliberation et commun assentement d’iceulz, ilz l’atournerent autant ricement que faire se povoit, puis la presenterent au Soudan de celle i terre qui bon gré leur en sceult, car il estoit jeunez et amou-reulx, non marié, et prendoit grand plesance a veoir la belle  face blanche et tendre de ceste dame, avec son gracieux maintien, disant en luy qu’elle sembloit bien de bon lieu venue. Sy demanda aux mariniers de quelz gens elle estoit, auquel ilz respondirent qu’ilz n’en avoient riens peu savoir d’icelle, sinon qu’elle leur avoit congneu qu’elle estoit issue de noble generacion, comme sez euvrez, samblans et contenancez demonstroient, dont le Soudan le
VersionXVp048

tinst en plus grant reverence, considérant qu’elle estoit de si noble lignage qu’elle ne le voloit pas dire pour doubte de reproce a cause de son simple estât. Il la fist servir et honnourer comme la princesse de sa terre, mesme-ment la fist soir a sa table, et tant luy fu agreable sa belle contenance que il s’enamoura d’elle mervilleu-sement, et la fist interroguier par gens qui savoient parler latin comme elle faisoit s’elle vouldroit renoyer la loy crestienne et le Soudan la prendrait a femme. A laquelle chose elle ne s’accorda pas du primier coup, mais a chief de conclusions, comme elle veist que faire luy convenoit par amours ou par force, elle, par fainte, renonça au baptesme et au service de Dieu pour aourer lez ydollez. De laquelle chose le Soudan fu tant joyeux qu’on ne pourrait plus , fist sez aprestez, manda sez princez et barons, et selon la maniere sarrasine espousa icelle a grant honneur, coucha avec elle, et tant firent que la dame conchupt et au chief de .ix. mois se delivra d’un beau filz.

(fol. 147)
Puis eult une autreffoiz une fille. Et ainsi usa elles sa vie environ .vij. ans et demi. Et elle, qui estoit de vif engin, fist tant qu’elle sceut parler le langaige du pays. Si fu humble, doulce et courtoise a toutez gens, povrez et ricez, et acquist couronne de loange tant grande que sa renommee courait par la plus part dez cours des princez sarrasins. Si nous tairons ung petit d’elle et du Soudan, et maintenant retournerons au conte de Pon-tieu qui estoit en sa terre acompaignié d’un sien enfant qui crut en beaulté, science, force et puissance.
VersionXVp049
Comment grand temps après la fille jettée en la mer, le comte de Pontieu, son fils et messire Tibauld se partirent pour aller oultre mer ou ilz furrent trouvés dez paiens.

178. — Dist l’istoire doncquez que le conte de Pontieu, après ce qu’il eust gettee sa fille en mer,fu moult marris et ausi fu son filz, mais le principal couroux et lez plus grans regretz estoient fais de par Thybauld de Dommart, mari d’icelle, qui jour et nuit ne cessoit de plourer pour son amour. Et au vray dire, ilz cuidoient mieux qu’elle fust morte que vive. Si estoit piteuse chose de oïr le jeune filz du conte de Pontieu regreter sa suer qui ainsi avoit esté demenee comme dessus est dit. Pour quoy, icelluy conte, Thibauld, voire et le filz du conte, après la confession prinse a l’archevesque de Rains , entreprindrent le voyage d’oultre mer ad ce que Dieux ne se courçast a yceulx pour le pechié qu’ilz avoient souffert estre perpetré par lez euvrez du conte envers la dame et du pere envers son enfant.

(fol. 147 b)
O comme estoient lez parens d’ycelle belle dame annuyés de ce qu’ilz ne la veoient plus et ne savoient qu’elle estoit devenue ! De quelle et con grande doulour continuelle et de jour en jours, d’heure en heure reïterée estoient servis lez cuers de cez .iij. hommez, pere, filz et beau filz, lesquelz, aux veus faisans, promirent de non jamés faire tondre leurz barbez jusquez leur voyage seroit consommé. Pour lequel furnir, le conte de Pontieu, ayant laissié ung noble chevalier pour entendre au gouvernement de sa terre et ayant fait aprester sa galee, voire et furnir de toute chose a luy et aux siens fieulz necessaires, ilz entrerent en mer, et fist bons gallios mettre a l’ouvrage, si bien qu’en pou de temps ilz se trouverent en la haulte mer qu’ilz trespasserrent saulvement, et sains et haitiés arriverent en Jherusalem . Illuec firent
VersionXVp050

ilz leurz offrandes et visiterent tous lez sains lieux qui sont a honnourer, prians Dieu qu’i leur fist sçavoir aulcunne nouvelle de la dame  ; et de fait, pour mieux acquerre pardon de leur mesfait, dont ilz se repentoient en esfundant piteusez larmez, ilz demourerent au Temple de Jherusalem au service de Dieu l'espace d’un an entier en devotez oroisons, faisans belles  ausmonnes, et au chief d’icel-lui an, prindrent congié dez prestrez, se partirent d'icelle part, et en eulz recommandans a la Trinité, entrèrent en mer.

(folio 148)
Si eurent au commancement le vent a souhait, mais comme ilz fussent en plaine mer, veci tantost soubdainement ung grand orage et tempeste qui s’esleva et de plus fort en plus fort crut. La mer fu tantost tourblee, lez ondez fellon-nessez et enflees, et le vent de bise si très aspre et tant durement soufflant et rifflant qu’ilz cuidoient a chascun tourbillon périr. Si laissèrent convenir de leur vasseau Dieu et Fortune et se mirent a l’adventure. Ilz furent en grand peril, mais toutesvoyes, en trespassant lez divers flos, rochez et gouffrez de la mer, ilz furrent conduis en tel estat qu’ilz peurent veoir le royaulme d’Aumarie, dont ilz furrent aulcun pou resconfortés, combien qu’ilz estoient acertenés que, s’ilz tiroient celle part, ilz arroient grandement affaire, car ilz veoient au port une grande gallee batilleresse qu’ilz doub-toient moult fort, et non obstant ce, le conte de Pontieu conclud qu’il valoit mieux qu’il morust sur lez infidellez que ce qu’il perist en mer. Si fist chascun mettre en armes, puis se mist a chemin vers ledit port, entallenté de soy desfendre s’il estoit1 assailly. Et tantost que lez Sarrasins lez virent tirer vers eulz, le tempeste i celle part aucunement cessant, ilz se mirent a nage et a l’aborder escrierent : « Qui vive ?

(folio 148 b)
Quy  vive ? — France ! France ! » respondi le conte. Et tantost firent lez Sarrasins sonner leurz trompez, alarme s’escrierent, comme congnoissans qu’ilz
VersionXVp051

estoient Crestiens. Ilz furent briefment arméz d’estrangez armez, chascun se renga d’un costé et d’aultre comme pour commencier la bataille, et au parfait servirent très bien l’un l'aultre de culeuvrinez, canons et de trait, puis vindrent a combatre main a main en acrochant leur deux gallees ensemble de crocqz et chaiennez de fer.

Comment le conte de Pontieu et sa compaignie furrent assaillis dez payens, et comment ilz se desfendirent vaillamment.

179.—Lors se commença l’assault dur et pesant, car lez Sarrasins estans sur lez marcez en grant nombre assailloient lez Crestiens de merveilleuse tire, et lez Crestiens ne leur fail-loient pas, ains lez chargoient durement en ruant puis cy puis la de bon corage, tant chevalereusement qu’on ne le saroit mieux deviser et que le mendre et plus foible d’iceulx mons-troit d’euvre et de fait  qu’il avoit cuer, chiere et corage d’homme.

(folio 149)
Mesmement le jeune filz du conte de Pontieu, non obstant qu’il ne fust c’un effant, y esprouva tant francement son hault vouloir qu’il n’y avoit homme en la place sy non Thybauld de Dommart qui fust digne d’avoir l’honneur devant luy, dont son pere le conte pren-doit tel plaisir a le veoir qu’il en faisoit mieux la besongne et en valoit de mieux. En ceste bataille fu mervilleusement aprouvee la proesse du vaillant chevalier Thybauld de Dommart qui, courant de renc en renc, il faisoit bon devoir de rescourre et secourir ceux de sa partie et de confondre sez adversairez, dont il savoit faire belle delivrance, car partout la ou il veoit la grande merlee il se adventuroit et
VersionXVp052

desmentoit au branc d’acier en tel façon lez harnois dont lez infidellez estoient adoubés, que pou de gens estoient de luy a consaulz que ce ne fust a leur male journee.
Comment, après pluiseurs grans vaillancez que le conte de Pontieu firent et sa compaignie, ilz furent pris.

180.	— Durant ceste envahie, merveillez estoit de oÿr tam-burs, trompez et clarons retentir, sonner et resonner contre les haulz rociers et dicques de la marine. Illec qui savoit lez tours d’escumerie, il lez monstroit, et pour destruire sez ennemis, qui avoit poissance, il ne faindoit pas. Si eussiés veu chevaliers monstrer leur vasselage, mariniers ferir d’es-tocq et de taille, trenchier bras, testez, poingz, et monstrer ce que cuers de bons champions ont puissance de faire.

(folio 143 b)
Le conte de Pontieu faisoit grant abbateis et Thibauld, voyant qu’il ne s’emploioit pas a sa plaisance, sailli ung coup en la gallee de sez ennemis, desquelz il fu aspre-ment envahy et fort combatu, mais ains que le conte de Pontieu ne son filz y sceussent entrer pour le secourre, il y eust maint coup rué et mainte teste trenchie. Le conte et son filz fonti tant qu’ilz s’arroustent avec Thybauld, et Dieux scet qu’ilz font grant labeur et mettent grant peine a desfendre leurz viez! L’assault est plus dur qu’il ne fu huymais, et yceulz  trois champions, pour resconforter lez Chrestiens, escrient" : « Jhesus ! Jhesus ! » Si eussent tantost iceulz Sarrasins escumeurs vaincus, se secours ne leur fust venu. Mais, hellas ! ces galliotz, voyans qu’ilz avoient du pieur, s’escrierent piteusement, et oyans leurs cris ceulz d’un grant navire p qui estoient assés prés d’illec, ilz singlerent a la
VersionXVp053

rescousse et materrent par force de trait les Crestiens tellement qu’ilz furrent mis a merci, et mesmez  le conte de Pontieu, Thybauld et le jeune filz, ja saisis et emmenés au port d’Aumarie, furrent presentés au souldan qui lez fist emprisonner tous trois ensemble, et commanda qu’ilz ves-quissent en si grant mesaise que l’en ne leur donnast que pain et eaue trés escharsement.

(folio 156)
En laquelle prison ilz furrent moult destroitement, et Dieux scet que les depre-cacions qu’ilz faisoient,les pitoiables regretz, lez pleurs et lez cris doloureux. que le conte ja viellart, son jeune filz et Thibauld ausi fundoient sur le villain et enorme mesfait appliquié a la dame innocente et non coulpable de sa corruption ne sont pas a raconter, car quy ja lez voul-droit descripre, ilz contendroient ung long procès. Si lez laisserons et procederons oultre en nostre matiere.

Comment le Soudan d'Aumarie acorda prendre ung crestien pour le lapider au jour de sa nativité.

181.	— Raconte la lettre de ceste presente histoire que la nativité du souldan environ .vj. sepmaines après la prise des Chrestiens approça. Sy fist la feste sollempnellement selon la façon sarrasinoise, et convindrent a ce jour par citation plusieurs roys, princez et barons, reynes, marquisez, contesses, princessez i, damez et damoisellez, qui moult bien firent la reverence a la femme du souldan lors tenant estat royal et table reonde a tous venans. Sy y fu faitte chiere joyeuse et pleniere, mais des metz, entremetz et divers servicez ne ferons nous nulle mention, si nous arresterons a ce que lez Sarrasins, après très bonne chiere faite, vindrent devant la face du souldan seant en son imperialle majesté,
VersionXVp054

(folio 150 b)
auquel ilz requirent d’avoir selon leur droit et coustume Crestien pour le berser, laquelle requeste leur fu ottroyee en telle condition  que dez .iij. estans par eulz en une prison, c’est assavoir le conte de Pontieu et ses deux filz, ilz prendroient celluy qui moins estoit tailliés de vivre.

Comment le conte de Pontieu fut amené en la place pour lapider, quy dist son nom a sa fille, femme du Soudan.

182.	— De cest octroy furrent lez payens bien contemptz. Ilz ouvrirent l’huis de la prison et saisirent le noble conte de Pontieu, comme cil qui ja estoit chanu, viellart et flestri plus par couroux que par aage. Ilz l’admenerent en la salle devant le souldan, et la bonne dame seant en son siege, atournee en habit incongneu, voiant sourdre ce prisonnier son pere, aiant la face destainte de continuel pleur, elle, le oyant parler françois, priant qu’on abregast sa vie, fu esmeue de pitié, et, en compassion du pais de France, elle vint au souldan, luy priant qu’elle enquist au prisonnier chetif de quelles marchez il estoit. Laquelle requeste luy fu acordee, et tantost elle, qui estrangement estoit advestue, vint au prisonnier, non le recongnoissant pour ce qu’il estoit barbu et usé de trop grans ennuys, sy l’inter-roga P de son non et de sa residence.

(folio 151)
Et luy, cuidant mourir s, en face piteuse, luy fist ceste responce : « O femme sarrasine, aveuglee de dampnable credence, qui scés lestille de parler mon langage et es venue a moy, le plus chetif des hommez, pour savoir mon paÿs et mon
VersionXVp055

fait, tu n’esjoïs pas mon cuer malheuré, mais avec ce qu’il fault que je muire redoubles ma doleance, par ce qu’il feult que j’amentoive la felicité de povre duree dont j’ay esté processeur aulcuns briefz jourz de ma vie, car, sur ma foy, je, le conte de Pontieu, plus povre que nul aultre ne soit, ay porté tous lez desplaisirs du monde commen-chans et ja aians duré l’espace de .vij. ans et plus pour une malheurté qui sourdy encontre une mienne fille, dont Dieux ait l’ame ! car j’espoire que icelle, la plus noble qui jamés sera, est morte de ceste heure par lez moiens que j’ay trouvés, desquelz Mal Vouloir m’a fait user, dont ce poise moy. Sy vous pry, chiere dame, que brief soit la fin mise a mon pleur angoisseux. »

Comment la royne, quant elle sceut que c'estoit son pere, elle requist au Soudan qui li acorda et le fist mener en sa chambre.

183.— Quand la dame eust bien savouree et entendue la parolle de son pere ataint de foiblesse par jeunez et contempla-cions, elle, recongnoissant que c’estoit son pere, esmeue d’amour filialle, faindy de non le congnoistre, vint au souldan, et icelle d’icelluy obtinst grace pour son pere.

(folio 151 b)
Si le fist mener en une chambre bien paree. Lors alerent lez Sarrasins  querre en la chartre Thibault, ayant grande chevelure, longue barbe et lez membrez desfais par lez plaintez  et pleurs qu’il avoit fondés. Lequel Thibauld, non obstanti que lez Sarrasins l’eussent mouit voulentiers bersé, il fu preservé de mort pour la dame, asseuree qu’il estoit son mary par lez parollez qu’elle avoit entenduez de luy en le interrogant. Atant fu admené le jeune filz du
VersionXVp056

conte, frere de ceste dame, lequel filz, non barbu, convenu et admené en la salle, la dame inquist qui il estoit, puis », comme elle entendist que c’estoit son frere, elle le requist encores au souldan qui luy ottroya, moiennant qu’elle donna a entendre que il savoit faire sonner la harpe melodieusement et que le conte de Pontieu savoit le cours dez tablez et eschiés, et ausi que Thibauld faisoit merveillez de chanter, qui estoient trois chosez en quoy seigneurs, damez et damoisellez seulent prendre grand deduit, et pour ce lez sauva icelle tous trois soubz ceste couverture. Et ung aultre Crestien tantost  fu delivré aux Sarrasins, lequel non requis, il fu enmené en une champaigne, desvestu tout nud, et tellement ataint de fleschez qu’i rendy par glorieux martire son esprit a nostre seigneur Jhesus.

(folio 152)
Durant lequel martire dont lez maldis Sarrasins faisoient sacrefice a leurs dieux, la bonne dame vint visiter lez prisonniers, son pere, son frere et son mary, si leur administra bon pain, bon vin et viandez delicativez, desquellez, durant .xv. jours, tant qu’ilz furent remis en convalescence, icelle dix fois le jour lez repeust petit a petit, puis leur habandonna boire et men-gier a leur plaisance, lez fist servir haultement, et elle, pour leur faire oublier leur grant annuy, lez induisi a jouer aux tablez, a harper et chanter, toutez lesquellez chosez le souldan ooit volentiers, et se ilz eussent voulu prendre sa loy, il leur eust donné moult de ricesse, tant par leur beau passe temps comme pour l’abillité d’yceulz, car, combien qu’ilz cuidassents ou temps advenir estre décapités, bersés ou pendus, a la supplication de la dame, qui bien se savoir, maintenir, ilz faisoient tellez merveillez que en icellez mar-cez nullez pareillez n’avoient esté veues.
VersionXVp057

Comment le Soudan assambla son ost pour aler sur ceux de Grenalde, et comment lez prisonniers con-gnurent leur fait a la femme du Soudan.

184.	— Eu ce temps le roy de Grenalde s’esleva contre ce Soudan d’Aumarie et commença a rober et pillier sez terrez, dont il y eust grans dommagez. Si jura sez dieux, Mars et Jupiter, qu’i se vengeroit de son ennemi.

(folio 152 b)
Il assembla son conseil, manda sez barons et fist très grant assemblee de gens d’armes, d’archiers et d’arbalestriers. Voians lesquellez aprestez faire la belle dame, et considerant que son mari Thibauld estoit bien a luy et de tous membrez bien furny, elle, luy veullant faire avoir bruit et loange, vint en leur chambre par une matinée. Moult pensifz lez trouva et, après lez salutacions, lez mist en parollez en telle maniere : « O vous, gent chetive, amenés d’estrange terre par piteulx eschangement de felicité en mendicité, qui a moy, femme sarrasine, usant dez arz de magicque, avés declairié estre conjoingz en proximité de lignage, noblez, de parens chevaliers, ou aians usé partie de vostre vie en l’exercice d’armez et partie en gémissant l’exil d’une vostre fille, attendés a la parolle d’icelle qui vous pueult secourir ou advancier la morti, et sur ce que vous tenés de vostre Dieu et sur vostre noblesse, je vous conjure que arrestee conclusion veritablement determinee et recitee me soit en ceste maniere, car, se vous ne me congnoissiés verité, je, par devins aiant ferme responce de vostre fait, feray tel chose de vous que tardive repentance ne pourra suffire au garand de vostre vie. » A laquelle conjuracion le conte de Pontieu respondy en disant : « A! femme de damp-nable practicque, ne te travaille ja d’enquerir de nostre
VersionXVp058

malheurté par devins ne par science magicalle, mais enten la vraye histoire quy sur ce fait nous est advenue.

(folio 153)
Si te seignifie affirmativement que la cause nous ayans produis a l’extremité de malheur sourdy jadis pour la sterilité d’une mienne fille, dont Dieux ait merci ! laquelle je donnay a mariage a ce noble chevalier, qui pour ce cas aiant en Galice et non aiant peu resister au voloir de sa dame, ma fille, qu’elle n’alast avec luy, tant l'amoit elle, luy fu, ains le voyage parfait, rapvie en ung bois de brin-gans et larrons jusquez au nombre de .viij., desquelz il en occist lez trois, mais, finalement g, luy impourveu d’armez fu pris, loyé et getté en ung buisson, voire et sa femme luy fu viollee a force, et lez larrons cuidans qu’elle deust mourir par la peine qu’il luy avoient faite, luy laisserent au devant de la face toute pasmee, puis s’en alerent. Le chevalier que voiés cy, lors durement demené, le cuida resconforter, et elle, comme desesperee, honteuse oultrageusement de ce meschief quy luy estoit advenu, ad ce que de cest accident ne fust jamés memoire, ja aiant choisi l’espee d’un dez larrons, voult tuer cestui, delibérant qu’en après elle se occi-roit, et de fait elle le cuida tuer, mais i la grace de Dieu fu secourable au bon chevalier qui ja pourtant nul mal grei ne lui en sceust, ains excusa la honte qui lui obscurcissoit l’entendement et le ramena a grand joie en son pays, ouquel je, adverty de ceste besongne, fus tant tourblé que pour ce cas, non obstant qu’elle ne l’eust pas desservy

(folio 153 b)
l’enserray en ung tonneau p et le tonneau gettay en la mer, desfendant a son mary et a son frere qui cy sont qu’ilz ne fussent sy hardis de la rescourre, et ainsy elle fu non confortee de celluy quy l’aymoit plus s que nulle rien.
VersionXVp059

Pour laquelle justice de briefve deliberacion ceste rude pugni-cion, espoir, Dieux nous envoyé, et il scet que nous la prendons bien en grei, desirans la fin de nostre chetiveté. » Disant lesquellez parrollez, dez yeulz de ce compte sur la face couroient larmes arousans sa barbe chanue, et elle, recon-gnoissant asseureement qu’il estoit son pere, leur respondi : « O gens infortunés ! Le cas par vous cy recité a moy m’est sy pitoiable a escouter que, combien que vous tenés aultre loy de moy, la malheurté de la dame semond mon cuer de larmoier avec vous. Mais, je vous pry, oÿstez vous oncquez puis nouvellez d’icelle et, se d’adventure, vous delivrés de ma prison, la retrouviés, quel chiere luy feriés vous ? — Se la providence divine », respondi Thibauld, « permetoit qu’elle nous lust restablie, quelque povreté etf disette que nous ayons souffert, nous prenderons bien en pascience et ne serions pas si joieulx de seignorisier par toutez lez régions de Crestienté comme de la recouvrance d’icelle, que Dieux gard quelque  part qu’elle soit !

 (folio 154)
Et en vérité, la justice irreguliere prinse par monseigneur son pere a bien depuis esté pîoree. Car comme il fu revenu a son hostel et il considerast le grant meschief, il voua et nous aussi de non jamés tondre nos barbez jusquez ad ce que Dieux nous envoieroit aulcune bonne nouvelle d’icelle, la garde de ma souveraine leesse. »
Comment le conte, son filz et messire Thibauld sceurent que la femme du Soudan estoit la fille dudit conte de Pontieu.

185.	— Moult fu ceste i dame pensive quant elle eust oÿ de chief en chief la malheurté d’elle et de son pere, frere et
VersionXVp060

leal mary qui tant doulcement la regretoit. Elle se tira ung petit arrieré d’eulx, s’apuia sur une fenestre respondant sur ung jardinet, et commença a dire en son cuer : « O cuer, jadis desnué dez biens caducquez et muablez, puis eslevé en dampnable seignourie et haultement honnouré de la gent sarrasine, non obstant que toy non consentant de ce que j'ay par parolle fainte renoyé le createur de toutez chosez, que veulz tu que je face a cil qui t’engendra, a cil qui tant t’aima et a cil qu’en la mer te plonga, toy laissant a l’ad-venture ? Que feras tu et que diras tu, Amour Filialle, a ton seul pere lamentant ce qu’il mesprist envers toy et repentant ausi ? Tu l’as nourry et ressourt du dangier de mort et de famine,

(folio 154 b)
tu as avec luy et avec ton mary et ton frere journellement conversé. Hellasi, et si ne leur as point donné esperance de la joye qui sur deux motz leurm povoit estre advenue! Certez, cuer, je ay  trop ma langue tenue taisible, et pour ce, tantost j’adresceray ma parolle a iceux, qui n’ont soûlas ne leesse et, quoy qu’advenir m’en doibve, ïeur descouvriray mon adventure. » Lors elle P plourant se tourna devers son pere, frere et mari, et elle voiant que nul ne lez veoit leur dist : « O homme viellart, attainié de trop griefve douleur, toy, son beau filz, qui ne cessez de fonder regretz piteulz, et toy, jeune enfant, qui querés  et voulentiers escouteriés nouvelle de celle qui fu rapvie oultre son grey et qui fu en la mer gettee, esdres-ciés vos faces et contournés vos yeulz a regarder icelle, que Dieux admena en ceste terre par marchans qui de moy firent present au souldan de ce royaulme ! J’ay faint de
VersionXVp061

renoyer ma loy et il m’a espousee, et pour ce, pardonnés moy et excusés le fait tel que Dieux et Fortune avec vostre pourchas m’ont administré par divers moyens. » Ausquellez parollez le pere, mari et le frere s’enclinerent devant elle, en remerciant Dieu humblement et en l’honnourant de ceste haulte adventure, baisans et acolans icelle mille fois.

(folio 155)
Ilz parlementerent ensamble a grand joie sur ce qu’ilz vou-loient faire et conclurent que la dame requerroit au soubdain qui devoit  aller lors en une chevaulcie que Thibauld alast avec luy, suppliant a icellui Thybauld que, s’il y aloit, qu’il fist si bien son corps valoir qu’elle eust au revenir bonnez nouvellez de luy. Et ains que la dame fist sa requeste, elle lez adverti bien qu’ilz se gardassent de lui monstrer plus beau semblant qu’ilz n’avoient acoustumé. Lequel jour aproça que le souldan eust son ost apresté, sy vint a luy la dame et luy dist : « Haa, sire, qui guerroier vous en alés vostre ennemi, s’il vous plaisoit, j’aroye grand desir que l’un de mes prisonniers alast avecques vous, car j’ay oÿ dire qu’il est moult habille et vaillant champion, sy me semble qu’il n’y aroit que bien se vous luy donniés armez et cheval, et au plaisir de nostre dieu il vous en seroit de mieux, car par ung homme est ung conroy entretenu, par ung eonroy i est vaincue une bataille, et par une bataille est concquis ung roiaulme. Vous avés bien oÿ parler de sez fais a ceulz qui le prindrent sur la mer et pour ce, faitez ent ce que Bon Conseil vous admonestera. Il me semble aiant cuer net et sans reproce, et ausi, s’il n fait rien qui touche contre vostre prosperité, je retenderay sez deux compaignons en prison, icellui advertissant que, s’il mesfait, je les feray escorcier, saller et pendre. »
VersionXVp062

Comment, a la requeste de la dame, le Soudan acorda aller avec luy Thibauld, ou il fist de grans vaillance au commencier la bataille.

186.	— (folio 155 b)
Tant de biens dist la dame au sou-dan dez proesses de Thibauld dont le Soudan en avoit oÿ faire compte qu’il prist serment de Thibauld sur ce qu'il luy seroit leal en bataille et luy donna bellez armes selon leur façon, puis le monta de bon destrier et au jour qu'il partist, il l’emmena avec luy, desirant de le veoir besongnier. Je passe lez adieux que fist le soubdan a la dame et ceux que fist Thibault a ycelle et a son beau pere et vien a ceste conclusion. Leur ost apresté et chascun mis en armez, au son dez tambours de hault ton chascun se mist a chemin pour tirer celle part ou estoient leurz ennemis, le roy de Grenalde et sez complicez qui en la fin d’Aumarie estoient, partie tenans lez champs et l’aultre  partie gardans aulcunez bonnez villez, chastelz et fortressez qu’ilz avoient prinsez.

 (folio 156)
Plusieurs cités, champaignez et montaignez trespassa le Soudan d’Aumarie a ceste fois. Si avoit devisé son ost en trois partiez dont la premiere estoit donnee en la garde de Saphire, nepveu du Soudan, en la compaignie duquel estoit Thibauld de Dommart et .xxM. combatans. En la seconde estoit le Soudan et lez grans princez de la terre qui desoubz eulz avoient pareillement .xxM. combatans, et i en la tierce estoit ung jeune chevalier nommé Malaquin de Baudas, a tout le residu de l’ost. Si chevaulcerent tant de nuit et de jour qu’ilz vindrent par ung soir, environ .vij. heurez, a une lieue prés de leurz ennemis, et par le conseil de Thibauld de Dommart, ilz ne se desarmerent point,
VersionXVp063

ains prinrent leur réfection, firent basse noise, ordonnerent leur guet, et dormirent seurement jusquez a mynuit. La lune luisoit cler et donnoit plaisans rays. Chascun fu esvillié, et a cheval monterent ceulx qui en avoient, et en eulx recommandans a leurz dieux, ilz se mirent a cheminer coiement vers une champaigne ou estoit le roi de Grenalde et son ost dormans. Si firent tant qu’ilz vindrent a deux trais d’arcq prés d'iceux, et atant Saphire d’Aumarie et Thibauld se mirent en voie a l’adventure, leurz gens avec eulx, courans et menans tel bruit que  lez guettez de leurs ennemis lez entendirent.

(folio 156 b)
Sy furent moult esmer-veilliés, s’escrierent : « Aux armes I Aux armes ! » et Dieux scet que ceux de l’ost dormans eurent belle paour ! Mais ilz ne sceurent si tost endosser leurz armez que Saphire, Thibauld et leurz hommez ne i venissent a eux, courans puis cy puis la, et abatans tout devant eulz, trenchans cordez dez pavillons, boutans le feu en iceulz, et tuans hommez d’armez, archiers et soubdaiers en tel nombre qu’il n’est pas a dire. Si eussiés veu trompez, cors , buisinez et tambours retentir, hommez vestir au pis, et au plus tost saillir esfreés, saisir leurz brancz, hacez et guisarmez, et eulz mesmez entretuer souvent.


Dez grans vaillancez que Thybauld de Dommarc fist en
la compaignie du Soudan d'Aumarie.
187. —Grand fuie bruit de ceste escremie. Ceux de Grenalde ne savoient que faire. Ilz p estoient tués tout affait et ne se savoient ou tenir pour le plus seur. Le roy de Grenalde
VersionXVp064

dormant en son pavillon royal oÿ ceste noise, si se leva hastivement, moult couroucié, se fist armer, et ains qu’il fust adoubé, trouva autour de soy plus de .xxM. hommez qui celle part se traioient a garand. Thibault vit le grand tropeau qui illec estoit amoncellé, si esprouva le destrier et y fist une course, Dieux scet quelle !

(folio 157)
Luy acompaignié de .xviij. a .xx. soudaiers, hommez fors et robustes, laissa Saphire serchier sez ennemis, et en tenant l’espee a ung poing et ung brandon de feu a l'aultre, en celle grand presse s’espaindy lui et sez hommes et tant avant se bouta qu’il mist le feu an la grand tente ou estoit encores le roy de Grenalde, qui n’eust oncquez loysir que d’issir dehors. Si s’escria i : « Au villain ! Au villain, qui tel dommage nous pourchasse! Celui qui me donra son chief, je luy guer-donneray si bien que de .xxM. besans d’or ! » Ausquellez parollez eussiés veu esmouvoir et tracier Thibauld qui tantost fu environné de tant d’ennemis qu’il ne sembloit pas qu'il en peusist eschaper. Il avoit sez .xx. souldaiers avec luy arroustéz et Dieux scet qu’il commença bel euvre a faire ! Il fist ce que nul ne cresroit, et pour ce je me tays, et tant vous dis, selon qu’en l’istoire je treuve, que sez ennemis estoient entour luy par monceaux si drus, qu’il ne savoit marchier que sur lez charongnez ou sur le saing d’iceulz.

(folio 157 b)
Le Soudan d’Aumarie environ ceste heure s’esmut, mais il ne sceut si tost venir en la merlee que la lune ne perdist sa clarté, si fist sonner la ratraite, et Thibauld, entendant ce son, s’esvertua, et fist tant qu’il délivra son corps et sez compaignons de sez ennemis, qui, non recongnoissans l’un l’aultre par P l’oscurité de la nuit, iceulz cuidans  ferir sur leurz adversaires, eulz mesmez s’entre-tuoient ; mais toutesvoies, comme ilz ne se sentissent plus
VersionXVp065
chargiés dez pesans coups desquelz Thibauld lez souloi servir, leur roy et chief sonnant sa retraite, ilz se abstindrent de combatre et rebouterent leuz brans, hacez et gui-sarmez, moult marris et courrouciés, voire et sy espantés qu’ilz ne savoient desquellez. Toutesvoies leur roy les rencoragea et lez depria que, le jour venu, ilz le voul-sissent secourir a prendre vengance de leurz ennemis qui si durement lez avoient batus, desquellez parollez oïr s ilz reprinrent corage et concludrent d’estre sur leur garde et de mettre a l’adventure le tout pour le tout, s’il advenoit que ilz fussent de rechief envahis.
Comment , par l''ordonnance du Soudan, Tibauld prist ung cbastel fort ou il fu trouvé de grans tresors qui estoient au roy de Grenalde.


188.	— Ainsi que dessus est dit fina l'escarmouce pour l’obscurté du tempz et pour le tapissement de la lune qui de nuees s’estoit couverte. Le Soudan d’Aumarie remmena sez hommez selon une montaigne assés prés d’illec. La conclud il de assaillir son adversaire par la bataille et d’estre vaincu ou de le vaincre ainsi le jour finé, se Fortune le consentoit.

(folio 158)
Saphire , son nepveu, se loa grandement de Thibauld, disant qu’il l’avoit trouvé homme de grand façon, juste et leal, et aulcuns dez .xx. souldaiers quy avec luy avoient esté luy racompterent d’aultre part lez proessez qu’ilz luy avoient veu faire, dont le souldain prist bon espoir et fu moult joieulx de ce qu’il l’avoit amené. Assés prés d’illuec estoit un chasteau fort et puissant envi-
I
VersionXVp066

ronné d’une grosse riviere qui batissoit a la muraille, et estoit le droit ressort et le reffuge dez ennemis du soul-dain d’Aumarie. Si fistd tant cellui souldain lorsqu’il eust une guide seure et envoia Thibauld de Dommart et Malaquin de Baudas avec pluiseurs aultrez jusquez au nombre de mil hommes bien en point et saisis d’eschiellez et de vesseaux de cuir bouly et aultrez engins  au devant d’icelle place, pour savoir s’ilz le pourraient» prendre celleement. Lesquelzi Thibauld et Malaquin conduis jusquez aux fossés du chas-teau, ilz y vindrent de sy bonne heure que le guet dormoit. Si mirent leurs bateaux sur l’eaue, passerent l’un après l’aultre coiement jusquez a la muraille, et lors drescerent ilz leurz eschiellez, sy montèrent amont, Thybauld de Dommart  le primier.

(folio 158 b)
Et atant alumerent ilz torsez et fallotz, crians : « Metés tous a l’espée! » courans aval et amont, et occisans tous ceulz qu’ilz encontroient. Thibauld fist garder et serrer le pont de ce chasteau, et ceulx de la forteresse naguerez dormans en une tour comme yvrongnez qu’ilz avoient esté le soir precedent, pour “ avoir trop largement beu et mengié dez biens dez bonnes gens du pays, oyans ceste noise, saillirent tos sus piés, malgreans leurz dieux. Ilz virent la clarté grandement luisant tout par tout et oÿrent huys et fenestrez abbatre, si ne seurent que dire. Ilz saisirent chascun ses habillemens de guerre, puis saillirent aux creniaux et prestement furrent rencontrés et occis de legier comme gens a moitié mors et ,
VersionXVp067

au vray dire, il n’y eust chevetaine, femme n’enfant qui ne fust mise a l’espee. Si estoit celle part bouté le tresor du roy de Grenalda et tous lez biens que sez complicez avoient robbé sur le pueple d’Aumarie, desquelz biens Thibault laissa le frere de Malaquin de Baudas pour garde et s’en parti après la reddition de la place et, sans faire grant noise, a tout ,vj. hommez, s’en revint au Soudan qui, oyant par la bouce de Malaquin racompter l’adventure, il

(folio 159)
en fu tant s joieulx que merveillez et assés remercier ne les sceult, car milleur place ne plus sceure n’avoit il a .x. lieuez a la reonde que ce chasteau qui bien fu gardé du frere de Malaquin, comme cy après sera dit.
Comment Thibauld fist merveillez en la bataille que le Soudan ot contre le roy de Grenalde.
189.— Ja estoit l’aube du jour  crevee quant Thibaud et Malaquin furrent retournés. Le souldan desirant de com-mencier la bataille fist .iiij. conrois, desquelz Thibauld de Dommart fu chevetaine du primier, Saphire, conducteur du second, et luy mesmez, chief du tiers, et Malaquin de Baudas, garde du quart.

 (folio 159 b)
Pareillement le roy de Grenalde  avoit ses hommes ordenés en la bataille de ceste heure et mis en belle ordonnance, moult tourblé toutesvoie de ce qu’il avoit perdu a l’escarmouce de nuyt la pluspart de ses gens et chevaliers de non, desquelz il en estoit bien
VersionXVp068

demourré. vj. en la place. Non obstant ce, toutesvoies, il avoit devisé son ost en six parties : la primiere a son admirai, la seconde a Galafus, son filz, la tierce a luy, la quarte au marquis de Selte, la quinte au seigneur de Gilbatar, la sixte a son connestable. Si estoient bien jusquez au nombre de .vjxx. mille, tant pietons, archiers, souldaiers comme chevaliers. Que vous feroit on plus long compte de leurz armeurez ne dez manierez qu’ilz tenoient? Ilz avoient tous grans desir d’estre mis en besongne, et tant estoit ardant Thibault de ferir sur sez adversaires que, si tost qu’il lez vit rengier et aprester de la jouste, de si loingz qu’il estoit, il picqua son bon destrier, et sez gens pareillement. Si fist tant qu’il vint a rencontrer l’admiral de Grenalde qui lui venoit au devant, lequel admirai a ung coup de lance fu porté a terre si rade qu’onquez puis n’eust puissance de soy ressourdre. Thibaud après ce fait picqua plus avant et en la plus grant assemblee du eonroy de cestui admirai s’es-pandy.

(folio 166)
Lors fist il tant que sa lance fu rompue et tantostceulx de sa partie vindrent rencontrer le eonroy ou il s’estoit embatu, et aux lancez baissier, Dieux scet qu’il y eust belle merlee ! L’en n’y eust pas oÿ Dieu tonner pour le tambisseis dez lancez contre lez escus, lesquellez trespercerent lez cuers de pluiseurs chevaliers et hommez d’armez et abatirent pluiseurs hommez de chevaulx, car sur petite espace l’en ne veoit que destriers et coursiers esfreement saillir et tressaillir par la champaigne, traynans par leurz
VersionXVp069

estriers lez aulcuns leurz maistrez enversés et non ayans puissance de eulx relever. Illec chascun estoit pour soy. Lancez furrent tantost cassees et les brans d’acier saisis, bachinés, huvés et harnois furrent desmentis, testez, bras, espaulles et poingz furrent detrenchiés, et, a brief dire, tant de sang y fu espandu de la partie de l’admirai qu’ilz ne savoient mais desquellez, quant Gallafus, filz du roy de Grenalde, qui avoit la seconde bataille, ferant et batant acou-rut a la rescousse. Thibaud de Dommart, le gentil chevalier, le vit sourdre et esmouvoir, si quist et tant sercha qu’il trouva un espié, le saisi, et autant que cheval en peust tirer luy alla au devant.

(folio 160 b)
Si le bienvigna Gallafus d’un coup de lance si bien assis, qu’il luy cassa l’escu et qu’il fist escli-chier sa lance  en pluiseurz piescez, et Thybaud après ce coup le servy aussy de l’espyé sur le senestre costé de telle radeur qu’ils luy conduysi plus d’une palme dedens le corpz et en fist le saing saillir a grand ruissau, voire et l’abbati a terre. Si l’eust occis Thibauld s’il eust eu espace, ce qu’il n’eust pas, car cestuy Gallafus fu a coup de ceux de son conroy environné et, a quelque peine que ce fust, emmené de la presse. Voyant lequel pere, soubdainement il fist esmouvoir sa bataille, disant qu’il vengeroit l’effusion du sang de Gallafus, son chier et bien amé filz. Et d’aultre part Saphire, nepveu du souldain d’Aumarie, voiant ce .iij. conroy mettre a voie sur celluy du vaillant Thibauld de Dommart, il s’escria: « Or sus, beaux seigneurs ! Affichiés vous es estriers, ampoigniés lancez et escus, et venés a mon ayde contre nos adversairez pour donner confort au vaillant chevalier d’es-trange terre qui pour nous et nostre seigneur se combat ! »
VersionXVp070

Ausquellez parollez vous eussiés veu Aumariens espringuier, chevaux et destriers courir a l’encontre de leurz ennemis. Il trespercerent la grande bataille et vindrent a rencontrer cestui tiers conroy. Si s’entrefrirent les ungz et lez aultrez dez lancez contre les escus, et y firent pluseurs chevaliers très bon debvoir.

(folio 161)
Saphire  y fist droitez merveillez, et comme lez lancez fussent faillies et que l’en fust venu a combatre des espeez trenchans, lors Thybault vault faire apparoir sa vertu. Il luy souvint de sa dame qui doulcement luy pria qu’il fist a son povoir service au souldan pour mieux estre en sa grace, et lors il ne tinst a chiel ne a terre, ains picqua celle part ou il vit lez plus adventureulx chevaliers, la s’arresta il comme vaillant champion seur et affermé en armes, il, envahy de plusieurs, bien se desfendy tant a l’espee comme a l’escu, soy sachant bien couvrir, marchier et desmarchier, quant besoing en estoit, et ne ruoit coup que ce ne fust pour la mort d’un homme. Si estoit au des-rain aussi frecs et ausi nouvel qu’au primier, ses coups de poisanteur ne diminuoient point, quelque largesse qu’il en fist, dont ceux d’Aumarie le suivoient bien voulentiers, et pour le bien qu’ilz virent en luy priment tel courage que partout ou ilz se transportoient, la trace y paroit. Durant i ceste bataille fellonnesse et criminelle, le sou-
VersionXVp070
dan d’Aumarie y arriva d’une part, et le marquis de Selte de l’aultre, si fu l’occision plus grande que devant et l’estour plus mortel qu’il ne souloit estre, et qui-conquez perdoit lez estriers, il povoit bien dire que mourir le falloit, s’il n’estoit  habille et legier, car mes-mement plusieurs y estoient suffocquiés estains de la grant presse.

(folio 161 b)

Comment le Soudan fut victorien et son adversaire pris par la vaillance de Thibauld de Dommarc.
r
190.	— De plus en plus se continua l’effusion de saing. Le souldan d’Aumarie chevalereusement s’i contenoit, et tant s’adventura que le marquis de Septe luy conduisi ung coup d’espee de telle force sur le heaulme qu’il Festonna et cheoir le fist a terre. Si fu tantost environné de sez Aumariens, mays relever ne le povoient pour lez gens du marquis qui estoient frés et nouveaux. De plus bellez se refforça la mortelle bataille. Thibauld serchant lez plus grandez adventurez vit et ouyt que autour du soubdain estoit une haulte entreprise, si y laissa courre legierement, et comme cil qui riens ne craint y arriva. Il vit le soubdan son maistre fort envahy, si haulça l’espee, et de prime face encontra ung grand paien tenant une hache ou poing, de laquelle il le dessaisit a une main, et de l’espee tellement le fery qu’il luy pourfendy le bachinet de cuivre et a mort le navra. Lors rebouta il l’espee ou fourreau, haulça la hace et en fery l’un et l’aultre a dextre
VersionXVp070

et a senestre de telle guise qu’il esparpilla si mervilleuse-ment lez hommez du marquis que le souldan luy mesmez sans aultre ayde que de Thibauld fu remonté et rencoragé, dont sez adversairez eurent grant despit et s’es-crierent en leur langaige : « Ad ce traixtre ! Ad ce traixtre ! »

(folio 162)
Oyant lequel cry, le roy de Grenalde leur chief i acourut et bien y cuida esprouver son vasselage, mais ce fu a sa male santé, car, si tost que Thibauld le vit sourdre, il congnut ad ce qu’il portoit couronne d’or sur le heaulme que c’estoit le chief de sez adversairez, si l’ala festoier de la hace si durement qu’il l’estourdy, luy osta l’espee dez poingz, l’escu du col et ie heaulme de la teste, voire et malgré tous sez bien-vuellans le rendy prisonnier au Soudan d’Aumarie qui jamés sy joieux ne fu. Il le delivra a .xij. vaillans chevaliers et se mist avec Thibauld, criant « A mort ! A mort ! » duquel cry entendre, leurs adversairez ausi oyans raconter la
VersionXVp073

prinse de leur maistre, furent » sy tourblés en corage qu’ilz furrent legierement renversés et si asprement envahis et chargiés de coups qu'ilz n’eurent oncquez puis puissance de eulz ressourdre, ains, quant ilz virent la malle barguegne, tournèrent le dos et se mirent en fuitte vers le chasteau dont dessus est faite mencion, ouquel ilz cuidoient estre saulvés, mais le frere Malaquin de Baudas lez voyans desconfis, il fist lever le pont levichz et ainsi iceux fuyans radement  pourchassiés, voians ce, s’escrierent : « Traÿs ! Traÿs ! »

(folio 162 b)
Si saillirent la plus part en la riviere comme desesperés et lez aultrez furent occis autant comme en trouva, car je ne dy pas que aulcuns n’en eschapassent. Et ainsi fina la bataille a la confusion des Grenaldois et a la loenge dez Aumariens, laquelle fu obtenue en partie par la prudence, force et proesse du très victorieux chevalier Thi-baud de Dommart, par le conseil duquel le roy de Grenalde fu delivré de prison moiennant qu’il rendy au souldan d’Aumarie toutez lez villez, citéz et forteressez qu’il luy avoient prinsez en sa main, et pour recompensacion des interest, coustages et dommagez qu’il avoit faitez, rendy a sa delivrance au souldan .xl. sommiers chargiers de draps d’or, de soie et de veloux avec .xxx. aultrez sommiers chargiés d’or et d’argent monnoyé ou en vassielle, et fist amener par compte audit Soudan mille buefz, mille moutons et mille chevaux. Et par ces moyens fu la paix faite entre eulx deux.
VersionXVp074

i s'en alla le roy de Grenalde en son pays et le souldan d'Aumarie ausi retourna en son palaix a grand gloire et triumphe de la victoire qu’il avoit obtenue moiennant le confort et bonne ayde qu’il avoit trouvee ou gentil chevalier Thibauld de Dommart, duquel il se loa grandement a sa dame lors qu’il revint, et commanda qu'il fu adoubé ricement pour lez biens qu’il avoit desservy, disant que, s’il vouloit  relenquir sa loy, qu’il luy donroit a femme la plus noble dame de sa region avec telle part dez biens qu’il a aidié a conquester qu’il en sera content.

(folio 163)
Comment le Soudan sen retourna a tout grand honneur et grand joye et très content de Tihauld, dont la royne ot joye pour mieux venir a s'entreprise.
191.	— De cest raport fu la dame bien joieuse. Elle mena Thibauld veoir le conte de Pontieu et son frere et a ceste fois elle delibera de soy faindre estre malade, moiennant qu’ilz l’enmerroient en sa terre et illec l’hounoureroient ainsy qu’ilz avoient acoustumé par avant lez infortunez qui luy estoient advenuez, mais pour estre plus seure de leur fait, elle leur fist creanter et jurer sur tout ce qu’ilz tenoient de Dieu qu’ilz acompliroient loiaulment ce qui estoit par eulx et icelle mis en termes, puis vint au souldan, menant piteuse chiere, car elle savoit tenir bonnez manierez. De laquelle veoir le Soudan moult rnarry luy demanda qu’elle avoit, auquel elle respondy : « Hellas, sire, quy enquerrés de ma maladie, c’est bien raison que je p vous en face vray rapport ! Si sachiés que boire ne puis ne mengier, je suis
VersionXVp075

enchainte, et me semble que se je povoye mon corps transporter en aulcune terre prochaine de ceste dont l’ayr est infect et me corrompt, que je seroie garie,  ou sinon, mourir me convendra prochainement.

(folio 163 b)
— O ma belle dame! » respondy le Soudan, « je ne suis pas cil qui vuelle vostre douleur augmenter ne qui vuelle empeschier vostre santé, ains vous feray aprester aujourduy une nef et tout ce qu’il vous sera necessaire pour aller un petit esbatre vostre corps selon ce que vostre appetit le desire et s, pour ce que vous puissiés mieux le temps joieusement passer, vous emmerrés vos trois prisonniers avec vous et vostre filz ausi, qui vous» esjoïront et garderont en tous cas, car en eulx je me confie grandement. »
Comment la dame, avec son pere, son mary et son frere, aviverent au port a Brandis, et renvoya sez gens, et depuis viendrent a Romme.

192.	— (folio 164)

De ceste responce fu la dame moult joieuse en son cuer, non pour tant elle n’en fist nul semblant. Sy  prist congié du souldan et lors que son oirre fu aprestee, elle, acompaignie de son filz et de ses trois prisonniers, entra en mer lors transquille et paisible. Lez mariniers desaancrerent du port, leverent leur voille et eurent très bon vent. Si P furent par la grace de Dieu si bien conduis par lez divers lacqz, flos et gors de la mer que lez mariniers choisirent le port des Brandis et demanderent a la dame s’ilz yroient descendre celle part, ausquelz elle respondy qu’elle en estoit contente et qu'elle parleroit bien
VersionXVp076

le langage de ce lieu, si les conduiroit sauvement. Oÿe laquelle responce, ilz tirerent droit au port de Brandis et firent tant qu’ilz y arriverent, lors aancrerent ilz et la dame moult joieuse prist terre et vault savoir a son pere et a son mary s’ilz vouïoient tenir leur convenance. A laquelle ilz affermerent par renovacion de sermens qu’ilz ameroient mieulx mourir que pencer envers icelle de dire ne proposer nulle tache de blasme ne laidure. Et ainsy elle conclud de demourer avec eulz et de soy aller purifier par confession et contricion a Romme, puis vint a sez mariniers et leurz dist : « O vous, qui de chetive et dampnable servitude avés amenee en ceste terre la dame administree de plusieurs temptacions, vous vous en retournerés au Soudan vostre sire et luy

(folio 164 b)
dirés de par moy que je l’ay desnué demon corps et de la conversation de son tres amé filz par la recouvrance de ces trois prisonniers, desquelz vecy mon pere, ce gentil chevalier est mon mary et ce vassal cy est mon frere, et pour ce, ralés vous ent, disans i que je me suis réduite a ma primiere loy et que l’en ne me verra jamés par dela, se mervilleuse fortune ne m’y remaine. » Quand iez mariniers oÿrent cez parollez, ilz ne sceurent m quel propos ne maniere tenir. Toutesvoies, quant ilz virent qu’ilz n’en povoient aultre chose fere, ilz se departirent moult desplesans, et le conte de Pontieu, Thibauld et la dame avec lez deux jeunez filz tirerent vers Romme. Si firent tant qu’ilz convindrent devant la personne du pape, lequel baptisa le filz du souldan et luy donna a nom Guillaume, puis reconcilia le conte, Thibauld et sa dame et remist
VersionXVp077

en droite crestienté, voire et finablement la conferma en mariage avec monseigneur Thibauld, son mary, leur faisant icellui pape très bonne chiere et en rendant gracez et loangez a Dieu.

Comment toute la compaignie se partirent de Romme et vindrent en leurz terrez 0u ilz furrent receux a grant joye.

193.	—(fol. 165)
Après ces fais, ilz prindrent congié du pape et se départirent de Romme, et tant filrent de jour et de nuit qu’ilz approcerent de Pontieu. Ilz firent savoir leur venue et l’en leur ala au devant a belle procession de prestrez et de clers acompaigniés de chevaliers, damez et damoisellez, qui a grand joie les rechuprent et tindrent en-grand reverence la bonne dame qui ainsi avoit delivré de prison son pere, son mary et son frere. Et atant laisserons nous ung petit a parler dez bienvignans qui leur furent fais et vendrons a racompter du grant duel que le Soudan demena pouri la privacion de sa dame.

Cy parle du duel que fist le Soudan quant sa femme s'en fut retournee en son pays, et du mariage de la fille du Soudan.

194.	— Dist l’istoire que lez mariniers revenus devant le Soudan, ilz luy denoncerent le fait de la dame qui ainsi s’estoit malgré leur consentement departie d’yceulz. De

VersionXVp078

laquelle nouvelle oÿe, cestuy Soudan fu tant amerement oprimé de couroux qu’il ne le savoit dire ne descripre et qu’il ne cessoit nuyt et jour de maldire sa vie, en regre-tant la belle dame qu’il avoit ainsy perdue, de  laquelle il avoit une fille moult plus belle que sa mere, mais d'icelle tinst il pou de compte, et ad ceste cause l’en la surnomma la Belle Chetive, pour ce ansi que son pere ne la pooit voir n’encontrer pour le desplaisir qu’il prendoit quant il la veioit pour la souvenance de sa dame.

(folio 165 b)
Nonpour-tant elle crut en beaulté, science et bonté, et tandis que le soubdain demenoit son continuel pleur, le jeune filz du compte de Pontieu s'exercitoit en armez, tant qu’il fu fait chevalier courtois, vaillant et hardy, largement donnant de sez biens aux povres chevaliers et aux povrez damez. Mais son regne petit dura, ains trespassa de ce siecle a Nostre Seigneur, menant vie telle qu’il appartient a ung noble homme. De la mort duquel, le conte son pere, sa suer et sez parens firent grand duel. Et par certaine espace de temps après, comme le conte de Pontieu, viellart homme et chanu, fist une grande feste et sollempnelle, pluisieurs chevaliers y furent et entre les aultrez y fu le seigneur de Praiaux de Normendie nommé Raoul, lequel seigneur avoit une moult belle fille, de laquelle en ceste feste le conte de Pontieu oÿ tant de biens dire qu’il fist le mariage d’elle et de son nepveu Guillaume d’Aumarie p.

(folio 166)
Lez neupces  furent faitez. Ilz amerent bien l’un l'aultre. Après le décès d’icelluy Raoul, Guillaume obtinst la seigneurie de Prayaulx et très vertueusement se gouverna comme homme vie devote menant, souvent visitant sa bonne dame, la femme de Thibauld de Dom-
VersionXVp079

mart, lesquelz vesquirent depuis si doulcement ensemble qu’ilz eurent deux beaux filz, lesquelz furrent, corne dist l’istoire, l’un conte de Pontieu et l’aultre de Saint Pol après le decès de leurz predicesseurs. Et qui ja me demande-roit ou ala, que fist, ne que devint la fille de ceste dame nommee la Belle Chetive, respond l’istoire que Malaquin de Baudas aiant servy longuement le soubdan son pere luy requist très humblement qu’il luy donnast a femme, a laquelle requeste il condescendy pour plusieurs raisons, car cestuy Malaquin de Baudas estoit filz d’un dez plus grans princez de Surie, il l’avoit lealment servy, et estoit homme de bonne façon, et pour ce qu’il luy sembloit qu’il estoit digne de venir a grand perfection, non obstant que ce fust la i seule heritiere, il la luy octroia, et furrent lez nopcez1 serimoniez et solemnités requisez ou mariage de Sarrasins faitez, observees e gardees très reveramment.

(fol. 166 b)
Après lesquellez nopcez, dancez et esbatemens finis, ce vaillant chevalier Malaquin de Baudas emmena  sa femme la Belle Chetive en son paÿs ouquel elle fu convoiee de plusieurs haulz  princez et barons  d’Aumarie et receu joieusement dez seigneurs de Surie qui moult l’amerent, priserent et hon-nourerent. Et elle comme bonne et lealle dame se gouverna si biens qu’elle acquist la loange du pueple de son paÿs et qu’elle conchupt une fille qui crut et tellement se façonna que, pour sa parfaitte beaulté qui sur toutez aultrez du monde fust a prisier, le Soudan de Damas, qui riche et puissant
VersionXVp080

estoit, la convoita et finalement l’espousa. Si tinst pour l’amour d’elle si haulte feste que merveillez, et tant joieuse-ment se maintindrent ensemble qu’ilz gaignerent ung beau filz, nommé fu Salhadin, qui tant bien fu adrescié de tous membrez qu’en sez bellez faicturez Nature y emploia sa science. Si n’est pas de merveille se le soubdan en fist joie, au fort il le fist songneusement nourrir ainsi que son estat le requeroit....
